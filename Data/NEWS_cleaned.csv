title,date,desc
چک اسکنر گروهی، خدمت تازه بانک اقتصادنوین به مشتریان حقوقی,۱۴۰۴/۰۱/۲۴,چک اسکنر گروهی، خدمت تازه بانک اقتصادنوین به مشتریان حقوقی به منظور تسهیل فرآیند واگذاری چک با تعداد بالا برای مشتریان حقوقی، دستگاه چک اسکنر گروهی در شعب منتخب بانک اقتصادنوین راه اندازی شد. به گزارش روابط عمومی بانک اقتصادنوین، دستگاه چک اسکنر گروهی، قابلیت خواندن QR متناظر با شناسه صیاد روی چک از طریق قابلیت OCR را دارد. با استفاده از این خدمت، شناسایی شناسه صیاد و سایر اقلام اطلاعاتی ثبت شده روی چک از طریق نرم افزار پویش چک، به سرعت و در تعداد بالا امکان‌پذیر است. اکنون دستگاه چک اسکنر گروهی در شعب صنعتگران، جهاد قم، بلوار امین قم، مطهری، اسفندیار و سهروردی در حال بهره برداری است.
موفقیت چشمگیر بانک اقتصاد نوین در محاکم قضایی,۱۴۰۴/۰۱/۳۰,موفقیت چشمگیر بانک اقتصاد نوین در محاکم قضایی در سال گذشته بانک اقتصادنوین موفق شد 121 حکم قضایی را به نفع خود علیه بدهکاران کلان دریافت کند. به گزارش روابط عمومی بانک اقتصادنوین، مدیریت وصول مطالبات و حقوقی این بانک با کمک مراجع قضایی حقوقی و کیفری، طی سال 1403 در بخش ریالی بیش از 23 هزار میلیارد ریال حکم به نفع بانک دریافت کرده است. همچنین تلاش های این بخش به تثبیت حقوق ارزی بانک با رقمی حدود 12 میلیون یورو منتهی شد. این اقدامات که موفقیتی چشمگیر در مقابله با بدهکاران بانکی تلقی می شود، موجب افزایش توان مالی بانک به منظور بهبود کیفیت خدمات رسانی به مشتریان و حفظ حقوق سهامداران خواهد شد.
روان‌سازی فرایندها به افزایش رضایت مشتری می‌انجامد,۱۴۰۴/۰۱/۳۰,رئیس هیئت‌مدیره بانک اقتصاد نوین در بازدید از شعبه مرکزی: روان‌سازی فرایندها به افزایش رضایت مشتری می‌انجامد «محسن زرندی مقدم» رئیس هیئت‌مدیره و «حسن مونسان» معاون بانکداری خرد و عضو هیئت عامل بانک اقتصاد نوین از شعبه مرکزی این بانک بازدید کردند. به گزارش روابط عمومی بانک اقتصاد نوین، رئیس هیئت‌مدیره بانک پس از بررسی عملکرد شعبه مرکزی و نیز گفت‌وگو با کارکنان، بر لزوم ارائه خدمات با بهترین کیفیت به مشتریان تأکید کرد و گفت: روان‌سازی فرایندها و کاهش روندهای پرپیچ‌وخم اداری، می‌تواند به افزایش رضایت مشتری و نیز کاهش هزینه‌های مادی و معنوی بانک بیانجامد. زرندی مقدم همچنین با تأکید بر این‌که همه کارکنان شعب باید به مقررات و قوانین بانکداری اشراف کامل داشته و نسبت به نوسان درآمد و هزینه و NPL شعبه و بانک حساسیت لازم را داشته باشند، اظهار کرد: همه باید تلاش کنیم که سهم بازار بانک افزایش یافته و شاخص‌های عملکردی آن بیش‌ازپیش بهبود یابد. رئیس هیئت‌مدیره همچنین جانشین پروری را از پروژه‌های مهم در دستور کار حوزه منابع انسانی بانک خواند و خاطرنشان کرد: بانک اقتصاد نوین با طراحی مدل‌های جدید و محصولات نوین، دوران شکوفایی را تجربه خواهد کرد. معاون بانکداری خرد بانک اقتصاد نوین نیز در این بازدید با بیان این‌که ریسک تمرکز بر روی مشتریان کلان باید کاهش یافته و مشتریان خرد نیز باید از خدمات بانک بهره‌مند شوند، اظهار کرد: جذب منابع به‌خودی‌خود نباید در اولویت باشد، بلکه محل ورود منابع به بانک نیز از اهمیت بالایی برخوردار است. مونسان لزوم ایجاد تعادل در میزان و نحوه ارائه خدمات به مشتریان را مورد تأکید قرار داد و خاطرنشان کرد: توسعه خدمات ارزی در کنار توسعه خدمات ریالی، الزامی است و از این رو باید منابع انسانی در جناح ارزی نیز با قدرت و سرعت، تقویت شوند. وی همچنین تأکید کرد که اهداف کمی مشخص شده برای کارکنان در سال جاری، فراتر از اهداف در نظر گرفته شده در سال گذشته است و تحقق آن‌ها، همت و تلاش مضاعف و بازاریابی هدفمند بر اساس روشهای روز و علمی را می‌طلبد.
تغییر سیاست بانک به سمت بانکداری خرد با هدف افزایش سهم بازار,۱۴۰۴/۰۲/۰۲,رئیس هیئت مدیره بانک اقتصادنوین اعلام کرد: تغییر سیاست بانک به سمت بانکداری خرد با هدف افزایش سهم بازار رئیس هیئت مدیره بانک اقتصادنوین با تاکید بر این که سهم بازار بانک باید افزایش یابد، تغییر سیاست بانک و حرکت به سمت بانکداری خرد را در همین راستا دانست و گفت: چارت سازمانی، اهداف و ماموریت ها با همین هدف اصلاح شده است. به گزارش روابط عمومی بانک اقتصادنوین، محسن زرندی مقدم در مراسم معارفه رئیس منطقه مرکز تهران که با حضور جمعی از مدیران و روسای شعب در محل مرکز آموزش بانک برگزار شد، با اشاره به این که بهینه کردن برند بانک به کار مضاعف و آموزش مداوم و مستمر نیاز دارد، اظهار کرد: هیچ یک از ارکان بانک از آموزش بی نیاز نیست و هر چه در این زمینه هزینه شود، کم است. وی افزایش سرمایه بانک از محل منابع با کیفیت را اقدامی موثر در روزهای پایانی سال گذشته خواند و با بیان این که این اقدام، توان بانک برای تسخیر بازارهای جدید را به شدت تقویت کرده است، ادامه داد: تغییر مدیران میانی بانک نیز با هدف همسو شدن بدنه در مسیر رسیدن به اهداف از پیش تعیین شده انجام می شود. زرندی مقدم پتانسیل بانک اقتصادنوین برای جذب منابع را بسیار بالا دانست و خاطرنشان کرد: همه ما باید در سود و زیان ناشی از عملکرد خود، شریک باشیم و از این رو، اعطای اختیارات لازم به شعب در کنار مطالبه گری هیئت مدیره خواهد بود. رئیس هیئت مدیره بانک اقتصادنوین توجه ویژه به بودجه ریزی انجام شده برای شعب و نیز جذب و تخصیص منابع قرض الحسنه را مورد تاکید قرار داد و افزود: جانشین پروری به عنوان یک اصل جدی در سازمان باید پذیرفته شود، به گونه ای که هر مدیری در دوره حضور خود بتواند یک یا چند نیروی متخصص با قابلیت اداره سازمان را تربیت کند. معاون بانکداری خرد بانک اقتصادنوین نیز در این جلسه با اشاره به این که بانک در بسیاری از شاخص های کلید به جهش های جدی نیازمند است، گفت: من همه اختیاراتم را به شعب تفویض می کنم و البته در قبال آن باید پاسخگوی هیئت مدیره نیز باشم. حسن مونسان پرهیز از تمرکزگرایی، توجه ویژه به مشتریان خرد و خروج از بانکداری تک محصولی را از جمله اهداف مدیریتی این دوره دانست و افزود: به زودی چندین محصول در حوزه بانکداری خرد توسط بانک اقتصاد نوین معرفی می شود تا بتواند زمینه جذب و تخصیص بهینه منابع را فراهم کند. عضو هیئت عامل بانک، توسعه بانکداری دیجیتال و نیز بانکداری هوشمند را زمینه ساز فعال شدن در بازار رقابتی کنونی دانست و خاطرنشان کرد: ما باید در بازارهای هدف، حضور میدانی داشته باشیم، چرا که ایجاد ارتباط تنگاتنگ با مشتری، راز موفقیت ماست. سعدالله عیسی‌زاده معاون سرمایه انسانی و پشتیبانی بانک نیز در این جلسه با اشاره به اقدامات انجام شده طی دوره مدیریتی جدید برای افزایش سطح انگیزه کارکنان، تاکید کرد: با توسعه این خدمات، تلاش می شود ارزشمندترین دارایی سازمان که همان سرمایه انسانی است، بیش از پیش تقویت شود. در پایان این جلسه، محسن امیری به عنوان رئیس منطقه مرکز تهران بانک اقتصاد نوین معرفی شد.
کمک 791 هزار میلیارد ریالی بانک اقتصادنوین به کاهش ناترازی انرژی,۱۴۰۴/۰۲/۰۱,کمک 791 هزار میلیارد ریالی بانک اقتصادنوین به کاهش ناترازی انرژی بانک اقتصاد نوین بیشترین حجم تسهیلات بانکداری شرکتی خود را به حوزه زیربنایی و استراتژیک نفت، گاز و پتروشیمی تخصیص داده است. به گزارش روابط عمومی بانک اقتصادنوین، نگاهی به مانده تسهیلات اعطایی بانکداری شرکتی این بانک به تفکیک بخش‌های مختلف اقتصادی نشان می‌دهد در پایان سال گذشته، بیشترین حجم مانده تسهیلات با رقمی بیش از 791 هزار میلیارد ریال، به حوزه نفت، گاز و پتروشیمی تعلق داشته است. با بروز ناترازی در حوزه انرژی، نیاز این صنایع به اجرای طرح‌های توسعه‌ای به شدت افزایش پیدا کرده و از این رو بانک اقتصادنوین نیز سهم خود را در کاهش نا ترازی‌های حوزه انرژی ایفا کرده است. این بانک تنها در سال گذشته 767 فقره تسهیلات به ارزش بیش از 350 هزار میلیارد ریال برای تخصیص به حوزه نفت، گاز و پتروشیمی تصویب و پرداخت کرده است.
اعتماد مردم به بانک اقتصادنوین با رشد 15.3 درصدی سپرده‌ها,۱۴۰۴/۰۲/۰۳,اعتماد مردم به بانک اقتصادنوین با رشد 15.3 درصدی سپرده‌ها مجموع سپرده‌های ارزی و ریالی بانک اقتصادنوین در سال گذشته بیش از 15.3 درصد رشد داشته است. به گزارش روابط عمومی بانک اقتصادنوین، مجموع مانده سپرده‌های این بانک در پایان سال گذشته بیش از 2629 هزار میلیارد ریال محاسبه شده است. بیشترین مانده سپرده‌های بانک اقتصاد نوین در سال گذشته به سپرده‌های بلندمدت سه ساله سهم 27.1 درصد و رقمی بیش از 712 هزار میلیارد ریال تعلق داشته است. همچنین بیشترین رشد سپرده با 307.6 درصد در همین نوع سپرده محقق شده است.
عهد تازه بانک اقتصادنوین برای جهشی بزرگ,۱۴۰۴/۰۲/۰۷,عهد تازه بانک اقتصادنوین برای جهشی بزرگ گردهمایی سراسری مدیران گروه اقتصادنوین با شعار «عهدمان روشن است، همدلی تا موفقیت»، با حضور مدیرعامل، اعضای هیئت مدیره و مدیران ارشد بانک اقتصادنوین، مدیران عامل شرکت های زیرمجموعه و روسای شعب بانک برگزار و سیاست های مالی و اعتباری گروه در آن تشریح شد. هم افزایی، شعار گروه اقتصادنوین است به گزارش روابط عمومی بانک اقتصادنوین، مدیرعامل بانک اقتصادنوین در این مراسم با بیان این که استراتژی بانک در سال جاری نسبت به سال‌های گذشته بسیار متفاوت است، اظهار امیدواری کرد با هم افزایی همه اعضای گروه اقتصادنوین، سرعت، کیفیت و دقت اقدامات در همه بخش‌ها افزایش یابد. محمدرضا حسین زاده با اشاره به رویکرد توسعه محور در برنامه‌های جدید بانک، افزایش سهم بازار در حوزه‌های ارزی و ریالی را الزامی دانست و ادامه داد: تولید محصولات متفاوت که به جذب مشتریان جدید منتهی خواهد شد در کنار حفظ مشتریان پیشین، می‌تواند چهره تازه‌ای از بانک را به نمایش بگذارد. حسین زاده بانک اقتصادنوین را یکی از خوشنام‌ترین بانک‌ها با نیروی انسانی توانمند و دانشمند ارزیابی و خاطرنشان کرد: شرکت‌های گروه اقتصادنوین، همه در راستای خدمات‌دهی به مردم فعالیت می‌کنند و با پرهیز از بنگاهداری، به دنبال پیاده‌سازی طرحی نوین از بانکداری در کشور هستند. وی همچنین با بیان این که با همراهی سهامداران، سرمایه بانک افزایش قابل توجهی یافته و اکنون فراتر از الزامات بانک مرکزی قرار گرفته است، ادامه داد: افزایش سرمایه، قدرت تسهیلات‌دهی بانک را ارتقا داده و در نتیجه زمینه رشد درآمد و سودآوری را فراهم می‌کند. حسین زاده با اشاره به طراحی محصولات جدید توسط این بانک با تکیه بر فناوری اطلاعات، خاطرنشان کرد: این محصولات به تدریج وارد بازار خواهند شد و به تقویت جایگاه بانک در صنعت بانکی کشور کمک خواهند کرد. مدیرعامل بانک اقتصادنوین، کاهش مطالبات غیرجاری، جذب مشتریان خرد در کنار حفظ مشتریان کلان، افزایش سهم تسهیلات تعهدی از جمله ضمانت‌نامه‌ها، اعتبارات اسنادی داخلی و خرید دین را از دیگر اقدامات پیش رو خواند و گفت: رواسی شعب باید با مسئولیت‌پذیری، زمینه‌ساز همدلی و همراهی همکاران و در نهایت بانک شوند. امسال، سال جهش بانک است رئیس هیئت مدیره بانک اقتصادنوین نیز در این مراسم با بیان این که تغییرات ایجاد شده در سطح هیئت مدیره و مدیرعامل، تغییرات بنیادین در بانک را نوید می‌دهد، گفت: با تغییر ساختارها، افزودن محصولات جدید و استفاده حداکثری از ظرفیت‌های موجود، امسال سال جهش بانک اقتصادنوین خواهد بود. محسن زرندی مقدم به افزایش سرمایه و افزایش کفایت سرمایه بانک در سال گذشته اشاره کرد و با بیان این که کارنامه بانک در حوزه سود، بسیار درخشان است، اظهار کرد: با اجرای پروژه‌های بهبود در سال جاری، روزهای درخشان‌تری در انتظار سازمان ما است. وی به لزوم تقویت فعالیت‌های ارزی بانک، رونمایی از نئوبانک و افزایش فعالیت در حوزه شرکت‌های ابزاری در اختیار بانک اشاره و خاطرنشان کرد: گرچه بانک اقتصادنوین در بسیاری بخش‌ها رتبه اول را کسب کرده است، اما اول ماندن مهم تر است و تلاش می‌کنیم که این رتبه را همچنان حفظ کنیم. رئیس هیئت مدیره بانک اقتصادنوین تاکید کرد که همه کارکنان بانک باید به اعداد و ارقام و شرایط کنونی و برنامه آینده بانک تسلط کافی داشته باشند، چرا که همه در جایگاه خود، یک بازاریاب‌اند. زرندی مقدم کادرسازی را از الزامات همیشگی در هر سازمانی خواند و گفت: هیئت مدیره این آمادگی را دارد که به صورت حداکثری، اختیارات خود را واگذار کند تا سرعت فعالیت‌ها افزایش یابد. وی همچنین با بیان این که آموزش در همه سطوح بانک باید جاری باشد، تاکید کرد: با مطالعه فعالیت‌های رقبا و نیز تازه‌ترین دستاوردهای بانکداری در جهان، باید محصولات کیفی‌تر و متمایزتر نسبت به آنچه اکنون وجود دارد ارائه کنیم. در ادامه این گردهمایی، جمعی از معاونین مدیرعامل، مدیران عامل شرکت های زیرمجموعه و روسای ادارات، اقدامات سال گذشته و برنامه های سال جاری را تشریح کردند. همچنین از هشت رئیس شعبه، یک رئیس منطقه و یک رئیس مرکز برتر به دلیل کسب رتبه بالا در تحقق اهداف بانک در شش ماه دوم سال گذشته قدردانی شد.
مزایده عمومی املاک مازاد بانک اقتصادنوین,۱۴۰۴/۰۲/۰۷,مزایده عمومی املاک مازاد بانک اقتصادنوین بانک اقتصادنوین در راستای اجرای«قانون رفع موانع تولید رقابت‌پذیر» و رعایت حداکثری دستورالعمل‌های بانک مرکزی جمهوری اسلامی ایران املاک تملیکی و مازاد خود را از طریق مزایده عمومی و با شرایط ویژه به فروش می‌رساند. به گزارش روابط عمومی بانک اقتصادنوین، شرکت سرمایه‌گذاری عمران و توسعه پایدار ایرانیان به نمایندگی از بانک اقتصادنوین قصد دارد املاک مازاد این بانک را از طریق مزایده عمومی شماره 01-1404 با شرایط پرداخت نقد / نقد و اقساط به فروش برساند. گفتنی است، جزئیات بیشتر در خصوص این مزایده در سایت اینترنتی شرکت سرمایه‌گذاری عمران و توسعه پایدار ایرانیان به نشانی www.paidariranian.ir قابل‌دسترسی و ملاک عمل است.
حمایت بانک اقتصادنوین از برگزاری اولین همایش ملی حقوق بانکی,۱۴۰۴/۰۲/۰۸,حمایت بانک اقتصادنوین از برگزاری اولین همایش ملی حقوق بانکی اولین همایش ملی حقوق بانکی با حمایت بانک اقتصادنوین از سوی اندیشکده حقوق بانکی برگزار شد. به گزارش روابط عمومی بانک اقتصادنوین، این همایش روز هفتم و هشتم اردیبهشت ماه با حضور وزیر علوم، تحقیقات و فناوری، جمعی از مقامات قضایی، مدیران عامل بانک‌ها و مدیران و کارشناسان بانک اقتصادنوین در مرکز همایش های صداوسیما برپا بود. مبانی حقوق بانکی و بانکداری اسلامی در ایران، جایگاه حقوق شهروندی در نظام پولی – بانکی، چگونگی تقویت جایگاه نظارت مؤثر بر شبکه بانکی مؤثر، چالش های حقوقی هدایت موثر اعتبارات بانکی، چالش های نظام ارزی کشور، ایده ها و راهکارها، اصلاح نظام وثیقه محور به نظام اعتبارسنجی هدفمند، آسیب شناسی حقوقی شمولیت خدمات بانکی، موانع حقوقی گسترش فناوری‌ های نوین مالی، سیاست جنایی ایران در حوزه جرایم پولی – بانکی، چالش های دعاوی بانکی در محاکم و دوایر اجرای اسناد رسمی و نقد آرای قضایی و ثبتی از جمله مباحثی بود که در این همایش دو روزه پیرامون آن بحث و گفت و گو شد. وحید ماجد، معاون سیاستگذاری اقتصادی و راهبری اقتصادی وزارت امور اقتصادی و دارایی در این همایش گفت: مشخصه مهم و هدف اصلی قانون جدید بانک مرکزی، کنترل تورم و حفظ ارزش پول ملی است. آیت‌الله سید مصطفی محقق داماد، استاد دانشگاه و حقوقدان نیز گفت: طی سال‌های گذشته حقوق بانکی رشد و تحولات زیادی را تجربه کرد؛ با این حال امنیت قضایی باید ضامن سرمایه‌گذاری شود. محمدرضا صاحبی پسندیده، معاون قضایی دادگستری استان تهران همبا بیان اینکه امسال از سوی رهبر انقلاب به عنوان سال سرمایه‌گذاری برای تولید نامگذاری شده است، گفت: کدام نهاد و سازمان به اندازه نظام بانکی در تحقق این شعار می‌تواند موثر باشد؟ نظام بانکی به عنوان تامین کننده منابع مالی حداکثری بیش از ۸۵ درصد بخش حقیقی اقتصاد را عهده دار است. همچنین یاسر مرادی، مدیر اندیشکده حقوق بانکی با بیان این که حقوق بانکی قواعد اختصاصی خود را دارد و نمی‌توان آن را با قوانین عمومی حقوق مقایسه کرد، گفت: در این رابطه تا امروز به بیش از ۵۰۰۰ نفر از وکلا و کارکنان شبکه بانکی را آموزش داده‌ایم. گفتنی است هدف اصلی این همایش، بررسی چالش‌ها و تبیین فرصت‌های موجود در حوزه حقوق بانکی، به ویژه در زمینه تسهیل مشارکت مردم در حمایت از تولید بود که نهادهایی از جمله قوه قضاییه، دانشگاه‌ تهران، دانشگاه شهید بهشتی، دانشگاه علامه طباطبایی، بانک مرکزی، سازمان قضایی نیرو‌های مسلح و مرکز حل اختلاف قوه قضاییه در برگزاری آن نقش داشتند.
اعلام آمادگی بانک اقتصادنوین برای مشارکت همه جانبه در کمک رسانی به آسیب دیدگان حادثه بندر شهید رجایی,۱۴۰۴/۰۲/۰۸,اعلام آمادگی بانک اقتصادنوین برای مشارکت همه جانبه در کمک رسانی به آسیب دیدگان حادثه بندر شهید رجایی در پی حادثه تلخ آتش‌سوزی در بندر شهید رجایی که منجر به جان‌باختن و مجروح شدن تعدادی از هموطنان عزیزمان شد، هیئت‌مدیره بانک اقتصادنوین به نیابت از خانواده بزرگ گروه مالی این بانک این ضایعه را به خانواده‌های داغدار و مردم شریف ایران تسلیت گفت. در این پیام، ضمن ابراز همدردی با خانواده‌های جان‌باختگان و آرزوی شفای عاجل برای مصدومان، تأکید شده است: «هیئت‌مدیره بانک اقتصادنوین این مصیبت بزرگ را به ملت شریف ایران تسلیت عرض می‌کند و برای آسیب‌دیدگان این حادثه ناگوار، بهبود و سلامتی مسئلت می‌کند.» همچنین، بانک اقتصادنوین در راستای مسئولیت اجتماعی خود، پس از اطلاع از حادثه، با جمعیت هلال احمر تماس گرفته و آمادگی خود را برای مشارکت در کمک‌رسانی و تأمین نیازهای ضروری آسیب‌دیدگان اعلام کرد. هیئت‌مدیره بانک اقتصادنوین با ابراز تالم عمیق از وقوع این حادثه تلخ، همزمان با اعلام آمادگی خود برای هرگونه حمایت در جهت کاهش آلام و تسکین دردهای آسیب‌دیدگان، همدردی خود را با خانواده‌های داغدار ابراز کرده و برای آنها صبر و شکیبایی آرزو می‌کند.
به‌روزرسانی سامانه‌های عملیاتی بانک اقتصادنوین,۱۴۰۴/۰۲/۱۱,به‌روزرسانی سامانه‌های عملیاتی بانک اقتصادنوین به آگاهی مشتریان ارجمند می‌رساند، در راستای اجرای عملیات به‌روزرسانی و بهینه‌سازی سرویس‌‌های عملیاتی، خدمات بانکداری الکترونیکی بانک اقتصادنوین از ساعت صفر بامداد روزهای جمعه و شنبه 12 و 13 اردیبهشت ماه 1404 حداکثر به مدت دو ساعت با اختلال همراه خواهد بود این اقدامات با هدف ارائه‌ خدمات بهتر و مطمئن‌تر به مشتریان گرامی انجام می‌شود. از همراهی و شکیبایی شما سپاسگزاریم.
مشتریان خرد به اندازه مشتریان بزرگ اهمیت دارند,۱۴۰۴/۰۲/۱۴,مشتریان خرد به اندازه مشتریان بزرگ اهمیت دارند رئیس هیئت مدیره بانک اقتصاد نوین با اشاره به این که مسیر بانک با تعیین اهداف جدید، تغییر کرده و بر همین اساس، تغییراتی از ساختار تا برنامه ها ایجاد شده است، اظهار کرد: مشتریان خرد اکنون به اندازه مشتریان بزرگ اهمیت دارند و محصولات ویژه آنها نیز طراحی و عملیاتی شده است. به گزارش روابط عمومی بانک اقتصاد نوین، محسن زرندی مقدم در همایش کارکنان شعب استان خراسان رضوی که با حضور جمعی از اعضای هیئت مدیره و هیئت عامل و نیز کارکنان شعب این استان برگزار شد، تاکید کرد: کادرسازی در سازمان بانک بر اساس شایسته سالاری است، بنابراین دریافت آموزش‌های به‌روز و تحقق اهداف، روند جانشین پروری را مشخص می کند. عضو هیئت عامل بانک نیز در این جلسه بیان این که همه کارکنان حتی در پایین ترین لایه ساختاری نیز باید رسیدن به اهداف بانک را ماموریت خود بدانند، گفت: اهداف بانک بر اساس توان کل تیم طراحی شده است. حسن مونسان منابع انسانی هوشمند را نیاز امروز بانک‌ دانست و افزود:با تلاش همه کارکنان، شهرت و خوشنامی بانک باید حفظ شده و افزایش یابد. در ادامه این جلسه، جمعی از روسا و کارکنان دیدگاه های خود را به منظور ارتقای عملکرد، بیان کردند.
افزایش 20 درصدی مانده تسهیلات پرداختی بانک اقتصادنوین,۱۴۰۴/۰۲/۱۶,افزایش 20 درصدی مانده تسهیلات پرداختی بانک اقتصادنوین مانده تسهیلات بانک اقتصادنوین در سال گذشته بیش از 22.3 درصد رشد نشان می‌دهد. به گزارش روابط عمومی بانک اقتصادنوین، مجموع مانده تسهیلات اعطایی این بانک در سال 1403 بیش از 2668 هزار میلیارد ریال بوده است. بیشترین مانده تسهیلات این بانک در بخش مرابحه با رقم 1784 هزار میلیارد ریال بوده که نسبت به سال قبل آن 12.2 درصد رشد داشته است. اطلاعات موجود نشان می‌دهد معادل ریالی مانده تسهیلات ارزی پرداختی این بانک نیز با رشد 32.7 درصدی از 598 هزار میلیارد ریال عبور کرده است.
جهش 43.5 درصدی سود بانک اقتصادنوین,۱۴۰۴/۰۲/۱۷,جهش 43.5 درصدی سود بانک اقتصادنوین نتیجه عملیات بانکداری بانک اقتصادنوین در سال گذشته، جهش 43.5 درصدی سود خالص این بانک بوده است. به گزارش روابط عمومی بانک اقتصادنوین، درآمدهای مشاع بانک در این سال 24.6 درصد و درآمدهای غیرمشاع آن 28.5 درصد افزایش داشته است. همچنین سود خالص عملیات این بانک با رقمی بیش از 126 هزار میلیارد ریال، باعث شده است که سود پایه هر سهم با 43.6 درصد رشد نسبت به سال گذشته به عدد 1264 ریال برسد.
پرداخت 68 میلیارد ریال تسهیلات قرض‌الحسنه فرزندآوری توسط بانک اقتصاد نوین,۱۴۰۴/۰۲/۲۱,در فروردین ماه انجام شد؛ پرداخت 68 میلیارد ریال تسهیلات قرض‌الحسنه فرزندآوری توسط بانک اقتصاد نوین بانک اقتصاد نوین در نخستین ماه سال جاری نزدیک به 68 میلیارد ریال تسهیلات قرض‌الحسنه فرزندآوری پرداخت کرد. به گزارش روابط عمومی بانک اقتصادنوین، آمار دریافت‌کنندگان تسهیلات قرض‌الحسنه فرزندآوری در فروردین ماه امسال که از سوی بانک مرکزی منتشر شده است نشان می‌دهد در این مدت 72 فقره پرونده درخواست تسهیلات تکمیل و به پرداخت منتهی شده است. بر اساس قانون، مبلغ تسهیلات قرض‌الحسنه فرزندآوری در سال 1404 برای فرزند اول مبلغ 440 میلیون ریال، برای فرزند دوم مبلغ 880 میلیون ریال، برای فرزند سوم مبلغ یک میلیارد و 320 میلیون ریال، برای فرزند چهارم مبلغ یک میلیارد و 650میلیون ریال و برای فرزند پنجم به بعد مبلغ دو میلیارد و 200میلیون ریال است.
فرصت ویژه بانک اقتصادنوین برای بدهکاران سنواتی,۱۴۰۴/۰۲/۲۳,فرصت ویژه بانک اقتصادنوین برای بدهکاران سنواتی بانک اقتصاد نوین، فرصتی ویژه برای تسویه یک جای بدهی بدهکاران سنواتی فراهم کرده است. به گزارش روابط عمومی بانک اقتصاد نوین، تسهیلات گیرندگان این بانک که به هر دلیلی نتوانسته‌اند در موعد مقرر به تسویه بدهی خود اقدام کنند و مشمول جرائم سنواتی شده‌اند، اکنون می‌توانند از مزایای این طرح استفاده کنند. علاقه‌مندان به استفاده از این خدمت می‌توانند حداکثر تا پایان شهریور ماه سال جاری، به شعبه ارائه دهنده تسهیلات مراجعه کرده و یا برای کسب اطلاعات بیشتر با مرکز ارتباط با مشتریان به شماره ۰۲۱۴۸۰۳۱۰۰۰ در ارتباط باشند.
نحوه فعالیت شعب بانک اقتصادنوین در روز پنج شنبه 25 اردیبهشت 1404,۱۴۰۴/۰۲/۲۴,نحوه فعالیت شعب بانک اقتصادنوین در روز پنج شنبه 25 اردیبهشت 1404 براساس ابلاغ شوراى هماهنگى بانک‌ها و در راستای همراهی با سیاست‌های مدیریت مصرف انرژی، شعب کشیک بانک اقتصادنوین در روز پنج‌شنبه 25 اردیبهشت ماه 1404 به شرح زیر از ساعت 8 تا 12 خدمات ضروری را به مشتریان گرامی ارائه خواهند کرد. ▪️ منطقه شرق تهران: دکتر بهشتی، اقدسیه، بلوار اندرزگو، خیابان دولت، شریعتی، قلهک، پاسداران، بلوار پروین، پیروزی، چهار راه آیت، نیاوران، دروس، خبرنگار، فلکه دوم نیروهوایی، هنگام شمالی ▪️ منطقه مرکز تهران: آفریقای شمالی، میدان مادر، میدان هفت تیر، قائم مقام فراهانی، میدان ونک، ۱۵خرداد غربی، سعدی شمالی (بهارستان)، طالقانی، سعدی جنوبی، دکترفاطمی، توانیر، نازی آباد، پارک ساعی، پل رومی، ولیعصر، فارابی ▪️ منطقه غرب تهران: ملاصدرا، شهرک راه آهن، آیت اله کاشانی، شهران، ولنجک، دکتر قریب، اسلامشهر، بلوار فردوس، ایران زمین، شهرک اکباتان، میدان پونک، کوی نصر، جمهوری، بازار استیل، گلشهر کرج، شهدای کرج ▪️ شعبه مستقل بلوار اسفندیار ▪️ منطقه شمال ایران: خیابان امام سمنان، میدان آزادی قزوین، میدان پانزده خرداد تاکستان، گلسار رشت، لاهیجان، خیابان فرهنگ ساری، بابلسر مازندران، خیابان امام آمل، خیابان جمهوری تنکابن، گنبدکاووس، خیابان ناهارخوران گرگان ▪️ منطقه شمال‌غرب ایران: ارتش تبریز، ۲۲بهمن تبریز، استاد شهریار تبریز، مراغه، خوی، سرداران ارومیه، مهاباد، اردبیل، زنجان، ارشاد کرمانشاه، سنندج، بانه ▪️ منطقه مرکز ایران: توحید اصفهان، بزرگمهر اصفهان، چهار باغ بالا اصفهان، بلوار وحید اصفهان، مطهری شهرضا، نجف آباد، شاهین شهر، شهرکرد، صفائیه یزد، جهاد قم، امام اراک، ، همدان، خرم آباد ▪️ منطقه جنوب ایران: عفیف آباد شیراز، مدرس شیراز، عدالت شیراز، پاسداران شیراز، قدوسی غربی شیراز، جهرم، لار، کازرون، فسا، کیانپارس اهواز، گلستان اهواز، آبادان، دزفول، بوشهر، برازجان ▪️ منطقه شرق ایران: احمدآباد مشهد، مدرس مشهد، قوچان، معلم مشهد، سبزوار، بیرجند ، میدان آزادی کرمان، بلوارآزادگان کرمان، سیرجان، جیرفت، کیش، گلشهربندرعباس از مشتریان گرامی تقاضا می‌شود با توجه به شرایط موجود حتی‌المقدور از خدمات غیر حضوری و برخط بانک نظیر همراه نوین و اینترنت بانک استفاده نمایند. همچنین مرکز ۲۴ ساعته ارتباط با مشتریان بانک اقتصادنوین به شماره 02148031000 آماده پاسخگویی و ارائه خدمات به مشتریان گرامی می‌باشد.
بزرگداشت روز ارتباطات و روابط عمومی در بانک اقتصاد نوین,۱۴۰۴/۰۲/۲۷,بزرگداشت روز ارتباطات و روابط عمومی در بانک اقتصاد نوین هم‌زمان با 27 اردیبهشت ماه، روز ارتباطات و روابط عمومی طی جلسه‌ای با حضور رئیس هیئت مدیره، مدیرعامل و جمعی از معاونان و مدیران ارشد و کارکنان اداره روابط عمومی و تبلیغات بانک اقتصادنوین، این روز گرامی داشته شد. به گزارش روابط عمومی بانک اقتصادنوین، مدیرعامل در این جلسه با تبریک به مناسبت فرارسیدن این روز، روابط عمومی در دنیای امروز را آمیخته با تکنولوژی دانست و با بیان این که ابزارهای نوین روابط عمومی، بدون خلاقیت و نوآوری کارایی لازم را ندارند، گفت: روابط عمومی نه تنها پلی میان درون سازمان و بیرون سازمان است، بلکه می‌تواند چهره سازمان را در میان مخاطبان دگرگون کند. محمدرضا حسین زاده با اشاره به این که روابط عمومی می‌تواند به خوبی با انجام نظرسنجی و افکارسنجی، نیازهای مشتریان را به درون سازمان منتقل کند، خاطرنشان کرد: انتقال درست داده‌های مورد نیاز مشتریان، می‌تواند تصمیم‌گیری‌های هیئت مدیره را هدایت کند. وی همچنین با اشاره به اقدام روابط عمومی بانک در حمایت از برنامه «سپنج»، این اقدام را بسیار هوشمندانه دانست و ادامه ارتباط با اهل علم و ادب و دانش را خواستار شد. رئیس هیئت مدیره بانک اقتصاد نوین نیز در این نشست با تبریک فرارسیدن روز ارتباطات و روابط عمومی، حمایت همه‌جانبه مادی و معنوی هیئت مدیره از این حوزه را اعلام و خاطرنشان کرد: بانک در دوره فعالیت جدید خود بر بانکداری خرد تاکید دارد و روابط عمومی باید با همه توان این تغییر استراتژی را تبیین کند. محسن زرندی مقدم توسعه اطلاع رسانی نسبت به خدمات بانک از سوی روابط عمومی را خواستار شد و گفت: اطلاع رسانی درست و به موقع، نیاز امروز بانک است و روابط عمومی باید در این زمینه پیشتاز باشد. محمدعلی رستگار سرخه عضو هیئت مدیره بانک نیز با اشاره به توسعه فضای رسانه‌ای در ایران و جهان، گفت: امروز هر فرد می‌تواند با استفاده از تلفن همراه و اینترنت، یک رسانه باشد و این شرایط، وظایف روابط عمومی را سخت می‌کند، بنابراین روابط عمومی باید در مقابل چالش‌های دنیای جدید، چابک و فعال باشد. سعدالله عیسی‌زاده معاون سرمایه انسانی و پشتیبانی بانک نیز با تاکید بر این که باید از ابزارهای نوین روابط عمومی و ارتباطات برای معرفی خدمات بانک به مشتریان استفاده کرد، گفت: بانک آمادگی دارد که همه ابزارهای مورد نیاز را در این زمینه تهیه و ارائه کند. مریم سلیمی استاد ارتباطات هم در این نشست با تاکید بر این که ساختار روابط عمومی باید منعطف و پویا باشد، گفت: تحولات دنیای امروز بسیار سریع و پیچیده است و روابط عمومی باید برای مواجهه با این موارد، برنامه دقیق و حساب شده داشته باشد. مجید رضاییان استاد ارتباطات نیز با اشاره به این که علم و تکنیک ارتباطات مانند بانکداری به سرعت در حال تحول است، گفت: روابط عمومی یا ارتباطات در دنیای امروز مانند اکسیژن است و بدون آن، ادامه حیات ممکن نیست، بنابراین باید روابط عمومی را جزء جدایی ناپذیر هر سازمان دانست و فعالیت‌ها را با هدایت آن پیش برد. علی درستکار فعال رسانه‌ای نیز با قدردانی از حمایت‌های بانک اقتصادنوین از تولید برنامه «سپنج»، این بانک را پیشتاز در عرصه حمایت از فرهنگ و هنر کشور دانست و گفت: ارتباط، یک پدیده نهاده در ذات آفرینش است و هنر نیز ابزاری برای رسیدن به تحول در این زمینه است. حسین ربانی غریبی تهیه کننده برنامه «سپنج» نیز با تاکید بر این که این برنامه، زمان و مکان ندارد، از حمایت‌های بانک اقتصاد نوین به منظور تولید و انتشار این برنامه قدردانی کرد. در پایان با رونمایی از تابلوی سپنج، از همکاران اداره روابط عمومی بانک و گروه مالی اقتصادنوین قدردانی شد.
آغاز رویداد بزرگ رسانه‌ای بانک اقتصاد نوین,۱۴۰۴/۰۲/۲۷,آغاز رویداد بزرگ رسانه‌ای بانک اقتصاد نوین همزمان با گردهمایی گرامیداشت «27 اردیبهشت ماه، روز ارتباطات و روابط عمومی» در بانک اقتصادنوین، فراخوان جشنواره «با رسانه؛ از بانکداری خصوصی تا بانکداری نوین» منتشر شد. به گزارش روابط عمومی بانک اقتصادنوین، این جشنواره با راهبرد تعمیق ارتباط متقابل میان بانک و رسانه‌ها با هدف توسعه همکاری‌ها به منظور معرفی هر چه بیشتر خدمات نظام بانکداری به جامعه برگزار می‌شود. آثار برگزیده این جشنواره که از سوی اساتید به‌نام روزنامه‌نگاری و علوم ارتباطات ارزیابی خواهند شد، همزمان با 17 مرداد ماه روز خبرنگار و در آستانه فرارسیدن بیست و چهارمین سالگرد تاسیس بانک اقتصادنوین معرفی می‌شوند. متن فراخوان جشنواره، به شرح زیر است: جشنواره «با رسانه؛ از بانکداری خصوصی تا بانکداری نوین» برگزار می‌شود در آستانه فرارسیدن هفدهم مردادماه، روز خبرنگار و هم‌زمان با بیست و چهارمین سالگرد تأسیس بانک اقتصاد نوین، جشنواره «با رسانه؛ از بانکداری خصوصی تا بانکداری نوین» با هدف گرامیداشت تلاش‌های اهالی رسانه و تعمیق ارتباط متقابل میان بانک و رسانه‌ها برگزار می‌شود. اهداف جشنواره: مروری بر بانکداری خصوصی در رسانه‌ها، از دیروز تا امروز ارائه راهکارهای تعامل بیشتر میان مثلث بانک، مشتری، رسانه نگاهی به تحولات پرتغییر عرصه بانکداری فردا از بستر واقعی تا بستر وب هوشمند تلاش توامان رسانه و بانک برای شناخت مزایا و آسیب‌های بانکداری فردا و مشتریان نسل‌ آلفا اثر رسانه در ایجاد حس تعاملی و سازنده میان بانک و بانکدار با جامعه محورهای جشنواره: معرفی ظرفیت‌های نوین ایجادشده در حوزه خدمات بانکی، مالی و اقتصادی بازتاب اقدامات بانک‌ها در حوزه مسئولیت‌های اجتماعی بررسی نقش بانک‌ها در حل چالش‌های مالی فعالان اقتصادی و بنگاه‌های تولیدی و خدماتی تحلیل نقش ربع قرن حضور بانک اقتصاد نوین به‌عنوان نخستین بانک خصوصی کشور در توسعه فضای بانکداری غیردولتی تبیین عملکرد، معرفی خدمات و محصولات بانک اقتصادنوین بخش اصلی: آثار ارسالی برای شرکت در بخش اصلی جشنواره می‌توانند در انواع قالب‌های متنی و مکتوب، صوتی، اینفوگرافی، ویدئویی و تصویری تهیه شوند. بخش محتوای متنی یا مکتوب در قالب فرم‌های عمده روزنامه‌نگاری شامل؛ خبر و گزارش خبری گزارش یادداشت / سرمقاله گفت‌وگو تیتر بخش صوتی شامل: پادکست (گزارشی، موضوعی) بخش تصویری - ویدئویی شامل: عکس طرح و اینفوگرافی کارتون انواع محتواهای ویدئویی شرایط شرکت در بخش اصلی جشنواره: همه رسانه‌های دارای مجوز رسمی از وزارت فرهنگ و ارشاد اسلامی از سراسر کشور می‌توانند در این جشنواره تخصصی شرکت کنند. محدودیتی در تعداد و تنوع آثار ارسالی وجود ندارد، اما آثار ارسالی باید منحصر به همین جشنواره بوده و پیش‌ازاین در جشنواره و یا رویداد مشابه دیگری شرکت داده نشده باشد. سقف ارسال اثر در هر رشته، ۳ اثر است و هر شرکت‌کننده تنها در دو رشته می‌تواند اثر ارسال کند. از زمان تولید آثار تا پایان زمان ارسال آن‌ها به دبیرخانه جشنواره، نباید بیش از یک سال گذشته باشد. شرکت تمامی عکاسان دارای معرفی‌نامه از سوی یک رسانه دارای مجوز، در این بخش جشنواره آزاد است. حداکثر عکس ارسالی می‌تواند ۵ فریم رنگی یا سیاه‌وسفید با سایز فایل حداقل ۳ مگابایت و رزولوشن :150dpi در فرمت JPEG باشد. شرکت‌کنندگان در جشنواره متعهد می‌شوند که آثار ارسالی متعلق به خودشان بوده است و در این خصوص مسئولیت عدم رعایت حقوق کپی‌برداری بر عهده ارسال‌کننده خواهد بود. بانک اقتصادنوین با افتخار، از آثار ارسال‌شده و انتخابی هیئت‌داوران برای درج در نشریه، آرشیو و هرگونه محتوا- با قید نام و مشخصات صاحب اثر -استفاده خواهد کرد. بخش جانبی: بانک اقتصادنوین قصد دارد از توانایی‌های «نسل کودک و نوجوان» نیز در طراحی و پیاده‌سازی اهداف استراتژیک خود استفاده کند. به این منظور، در این جشنواره نیز بخشی با عنوان «نوین نگار» را با همین هدف طراحی کرده است. در این بخش، همه آثار تهیه‌شده توسط افراد کمتر از ۱۸ سال در قالب‌های چهارگانه متنی، صوتی، تصویری و ویدئویی با محور بانک اقتصادنوین و محصولات آن ارزیابی می‌شود و به آثار برگزیده جوایز ارزنده‌ای تعلق خواهد گرفت. فعالان شبکه‌های اجتماعی نیز می‌توانند از توانایی خود برای حضور در این جشنواره بهره بگیرند. محتوای تولیدی که پیش از انتشار به تایید دبیرخانه رسیده، سپس در شبکه‌های اجتماعی با #اقتصاد_نوین و یا #نوین_نگار همراه بوده و بیشترین میزان بازدید را داشته باشند، از سوی هیئت‌داوران مورد ارزیابی و تقدیر قرار خواهند گرفت. جوایز: دبیرخانه جشنواره، جوایز 300 میلیون ریالی برای نفر برگزیده، 200میلیون ریالی برای نفر دوم و 10۰میلیون ریالی برای نفر سوم در هر یک از زیرمجوعه‌های 10 گانه بخش اصلی اهدا خواهد کرد. همچنین دو جایزه 200 میلیون ریالی و دو جایزه 1۰۰ میلیون ریالی برای آثار برگزیده «نوین نگار» و سه جایزه ۲۰۰ میلیون ریالی برای آثار برگزیده شبکه‌های اجتماعی در نظر گرفته شده است. زمان‌بندی جشنواره: مهلت نهایی ارسال آثار: ۱۵ تیرماه۱۴۰۴ پایان فرآیند داوری: ۱۰ مردادماه ۱۴۰۴ برگزاری آیین اختتامیه و اعلام نتایج: ۲۰ مردادماه ۱۴۰۴ نحوه ارسال آثار: علاقه‌مندان می‌توانند آثار خود را از طریق صفحه جشنواره در سایت بانک اقتصادنوین به دبیرخانه ارسال کنند. با احترام دبیرخانه جشنواره «با رسانه؛ از بانکداری خصوصی تا بانکداری نوین»
چهارشنبه، عرضه اولیه سهام «ولنوین»,۱۴۰۴/۰۲/۲۸,چهارشنبه، عرضه اولیه سهام «ولنوین» سهام شرکت لیزینگ بانک اقتصاد نوین با نماد «ولنوین»، روز چهارشنبه 31 اردیبهشت ماه 1404 در بازار دوم بورس عرضه اولیه می‌شود. به گزارش روابط عمومی بانک اقتصادنوین، در جلسه معارفه این شرکت که با حضور محمدعلی رستگار سرخه عضو هیئت مدیره بانک اقتصادنوین و مدیرعامل و جمعی از مدیران ارشد شرکت لیزینگ بانک اقتصاد نوین برگزار شد، ابتدا گزارشی از عملکرد شرکت در سال‌های گذشته ارائه و شرایط کنونی شرکت تشریح شد. ایمان فرجام نیا مدیرعامل لیزینگ بانک اقتصاد نوین نیز با بیان این که اکنون کمترین میزان نسبت مطالبات غیرجاری به کل تسهیلات پرداختی (NPL) صنعت لیزینگ به این شرکت تعلق دارد، گفت: حمایت‌های بانک اقتصادنوین در کمک به تامین مالی متقاضیان استفاده از خدمات شرکت، بسیار چشمگیر بوده و قابل تقدیر است. وی افزود: بسته‌های متنوعی برای متقاضیان خدمات لیزینگ اقتصادنوین طراحی شده است تا نیازهای آنها در تامین مالی خرید اقساطی و یا اجاره به شرط تملیک را برآورده کند. به گفته فرجام نیا، لیزینگ اقتصادنوین یکی از 14 شرکت لیزینگ پذیرفته شده در بورس اوراق بهادار از میان 62 شرکت لیزینگ دارای مجوز است که در شاخص سود خالص، رتبه دوم را در میان رقبا دارد. مدیرعامل لیزینگ اقتصادنوین همچنین از برنامه فروش سهام شرکت سرمایه‌گذاری اقتصادنوین و املاک تملیکی این شرکت خبر داد و افزود: شرکت طی سال‌های گذشته پیوسته در حال افزایش سرمایه بوده و بر اساس سرمایه جدید، ارزش هر سهم آن 2867 ریال است.
اعلام ترکیب هیئت داوران جشنواره «با رسانه؛ از بانکداری خصوصی تا بانکداری نوین»,۱۴۰۴/۰۲/۲۹,اعلام ترکیب هیئت داوران جشنواره «با رسانه؛ از بانکداری خصوصی تا بانکداری نوین» ترکیب هیئت داوران جشنواره «با رسانه؛ از بانکداری خصوصی تا بانکداری نوین» مشخص شد. به گزارش روابط عمومی بانک اقتصادنوین، دبیرخانه جشنواره اعلام کرد که آثار رسیده توسط اساتید علی اکبر قاضی زاده، یونس شکرخواه، فریدون صدیقی، مجید رضاییان، سیف الله صمدیان، منصور ضابطیان و مریم سلیمی داوری خواهند شد و مجید رضاییان، ریاست هیات داوران را برعهده خواهد داشت. مهلت نهایی ارسال آثار به دبیرخانه جشنواره ۱۵ تیرماه ۱۴۰۴ تعیین شده است و ۲۰ مردادماه مراسم اختتامیه آن برگزار خواهد شد. اطلاعات بیشتر درباره جشنواره در اینجا قابل مشاهده است.
افتتاح شعبه رفسنجان بانک اقتصادنوین,۱۴۰۴/۰۲/۲۹,افتتاح شعبه رفسنجان بانک اقتصادنوین شعبه رفسنجان بانک اقتصادنوین که پیش‌ازاین به‌منظور انجام عملیات بازسازی به محل موقت منتقل شده بود با اتمام عملیات بازسازی و تجهیز آماده ارائه خدمات به هموطنان گرامی است. به گزارش روابط عمومی بانک اقتصادنوین، شعبه رفسنجان (کد ۲۷۳۱) که براساس هویت بصری جدید این بانک طراحی و تجهیز شده از روز شنبه ۲۷ اردیبهشت ماه ۱۴۰۴ در محل قبلی به نشانی کرمان، رفسنجان، ابتدای خیابان مطهری، نبش کوچه شماره۳ پذیرای مشتریان ارجمند خواهد بود. شایان ذکر است، این شعبه پیش‌تر فعال بوده و اکنون با بهره‌گیری از هویت بصری جدید بانک اقتصادنوین، فعالیت خود را از سر گرفته‌است. این تغییرات در راستای بهبود تجربه مشتریان، ارتقای کیفیت خدمات و ایجاد فضایی مدرن‌تر و کاربرپسند انجام شده تا مراجعه‌کنندگان بتوانند خدمات بانکی را در محیطی بهینه‌تر و دلپذیرتر دریافت کنند.
رئیس هیئت‌مدیره بانک اقتصادنوین: رابطه مشتری با بانک باید برد برد باشد,۱۴۰۴/۰۲/۳۰,رئیس هیئت‌مدیره بانک اقتصادنوین: رابطه مشتری با بانک باید برد برد باشد رئیس هیئت‌مدیره و جمعی از مدیران ارشد بانک اقتصادنوین از شعب شهر شیراز این بانک بازدید کردند. به گزارش روابط عمومی بانک اقتصادنوین، رئیس هیئت‌مدیره بانک در این دیدارها با تاکید بر این که بر اساس استراتژی جدید، مشتریان حقیقی به اندازه مشتریان حقوقی ارزش سازمانی دارند، گفت: محصولات جدید بانک متناسب با نیازهای مشتریان خرد در حال طراحی و عملیاتی شدن است. محسن زرندی مقدم با بیان این که نیازهای مشتری تا زمان رسیدن به هدف نهایی باید توسط شعب پیگیری شود، افزود: رابطه مشتری با بانک باید برد برد باشد، بنابراین همه ما در قبال تامین نیازهای قانونی مشتریان مسئولیم. وی با اشاره به این که شهر شیراز و استان فارس از نقاط برخوردار کشور است، اظهار کرد: باید تلاش کنیم نتیجه این پتانسیل مطلوب در عملکرد شعب و بانک دیده شود. در جریان این دیدارها که با حضور حسن مونسان معاون بانکداری خرد و سعدالله عیسی‌زاده معاون سرمایه انسانی و پشتیبانی به همراه مدیران بازاریابی و روابط عمومی بانک انجام شد، پس از گفت و گو با مشتریان و کارکنان، مسائل آنها شنیده و رهنمودهای لازم ارائه شد.
رئیس هیئت مدیره بانک اقتصاد نوین: با ابزارهای سنتی، نمی توان مشتری هوشمند را جذب کرد,۱۴۰۴/۰۲/۳۱,رئیس هیئت مدیره بانک اقتصاد نوین: با ابزارهای سنتی، نمی توان مشتری هوشمند را جذب کرد رئیس هیئت مدیره بانک اقتصاد نوین با تاکید بر این که نظام بانکداری کشور با پدیده مشتری هوشمند مواجه است، گفت: مشتری هوشمند، تمایز رفتار حرفه ای و غیرحرفه ای از سوی بانکدار را متوجه است و به تنهایی با ابزارهای سنتی مانند نرخ سود نمی توان او را جذب کرد، بنابراین شعبه، باید مشاور مشتری باشد. به گزارش روابط عمومی بانک اقتصاد نوین، محسن زرندی مقدم در مراسم معارفه سرپرست منطقه جنوب ایران این بانک با بیان این که اطلاع از شرایط و خدمات بانک در کنار اطلاع از شرایط و نیازهای مشتری، ترکیبی موفق برای رسیدن به اهداف و تعالی در مسیر کاری است، اظهار کرد: همکاران شعب باید شنونده ای خوب برای مشتری باشند و با اشراف به شرایط بانک، راهکارهای متناسب با نیاز او را خلق کنند. وی همچنین با اشاره به این که نظام شایسته سالاری باید در بانک حکم فرما شود، ادامه داد: شایسته سالاری باید بر اساس ویژگی های مشخص، مسیر شغلی کارکنان را ترسیم کند تا رشدی یکپارچه در تمام بخش‌های بانک ایجاد شود. معاون بانکداری خرد بانک اقتصادنوین نیز در این جلسه با بیان این که عملکرد هوشمندانه و جسورانه با توجه به پتانسیل های منطقه، محرک خوبی برای شعب خواهد بود، گفت: تغییرات ایجاد شده در بانک با هدف ایجاد حس جدید عملیاتی شده است تا بتوانیم با مدل جدید تعریف شده در دامنه مشتریان و سیاست های کلان بانک، صف و ستاد را همسو کنیم. سعدالله عیسی‌زاده معاون سرمایه انسانی و پشتیبانی بانک نیز تاکید کرد که همه تلاش ها در مجموعه بانک به منظور استقرار نظام شایسته سالاری و ارزش گذاری درست تلاش‌های همکاران به کار گرفته شده است. در پایان این مراسم و با حضور کارکنان شعب شیراز و روسای شعب منطقه جنوب، از زحمات مهرزاد نظری نیا تقدیر و محمدحسین زارعی به عنوان سرپرست منطقه جنوب ایران بانک اقتصاد نوین معرفی شد.
آمادگی بانک اقتصادنوین برای حمایت از «سرمایه‌گذاری برای تولید»,۱۴۰۴/۰۲/۳۱,آمادگی بانک اقتصادنوین برای حمایت از «سرمایه‌گذاری برای تولید» در جریان دومین روز سفر رئیس هیئت مدیره و جمعی از مدیران ارشد بانک اقتصادنوین به استان فارس، بر لزوم استفاده حداکثری از ظرفیت‌های بانک به منظور تحقق شعار«سرمایه‌گذاری برای تولید» تاکید شد. به گزارش روابط عمومی بانک اقتصادنوین، گفت‌وگو با مشتریان وفادار و بررسی نیازهای جدید آنها در مسیر توسعه تولید و فعالیت‌های مشترک بخشی از برنامه‌های این روز بود. رئیس هیئت مدیره، معاون بانکداری خرد و معاون سرمایه انسانی و پشتیبانی به همراه مدیران بازاریابی و روابط عمومی بانک اقتصادنوین در دیدارهایی که با مشتریان بانک داشتند، خاطرنشان کردند که کارکنان بانک اقتصادنوین، مشاوران پولی و مالی آنها در فرایند توسعه فعالیت‌های اقتصادی خواهند بود. همچنین تاکید شد که بانک برای حمایت از بنگاه‌های اقتصادی به منظور کمک به چرخه تولید کشور و توسعه اشتغالزایی و ارزآوری، آمادگی کامل دارد.
رشد 205 درصدی درآمد ارائه خدمات تامین سرمایه نوین,۱۴۰۴/۰۳/۰۵,رشد 205 درصدی درآمد ارائه خدمات تامین سرمایه نوین درآمد ارائه خدمات شرکت تامین سرمایه نوین در سال گذشته با بیش از 205 درصد رشد به رقمی بالاتر از 18 هزار میلیارد ریال رسید. به گزارش روابط عمومی بانک اقتصادنوین، عملکرد دوره 12 ماه منتهی به پایان اسفند ماه سال گذشته نشان می‌دهد که درآمد کل این شرکت بالغ بر 34 هزار میلیارد ریال و تقریبا برابر میانگین صنعت بوده است. تامین سرمایه نوین در سال گذشته، رشد 119 درصدی کل درآمدها را تجربه کرد. همچنین درآمد حاصل از سود سرمایه‌گذاری‌های شرکت تامین سرمایه نوین که غالبا سود حاصل از سرمایه‌گذاری در صندوق‌ها و اوراق است، در سال گذشته حدود 65 درصد نسبت به مدت مشابه سال قبل رشد داشته و بالاتر از میانگین صنعت بوده است.
امکان وکالتی کردن سپرده مشتریان متقاضی خرید خودروی سایپا در بانک اقتصادنوین,۱۴۰۴/۰۳/۰۶,امکان وکالتی کردن سپرده مشتریان متقاضی خرید خودروی سایپا در بانک اقتصادنوین امکان ثبت‌نام در طرح جدید فروش محصولات گروه خودروسازی سایپا با استفاده از حساب وکالتی برای دارندگان حساب در بانک اقتصادنوین فراهم شد. به گزارش روابط عمومی بانک اقتصادنوین، متقاضیان واجد شرایط می‌توانند از روز سه شنبه مورخ ۰۶/ ۰۳/ ۱۴۰۴ تا پایان ساعت ۲۴ روز شنبه مورخ ۱۰/ ۰۳/ ۱۴۰۴ یکی از سپرده‌های انفرادی خود (سرمایه‌گذاری کوتاه‌مدت/ قرض‌الحسنه پس‌انداز) را به صورت حضوری یا غیرحضوری «وکالتی» کرده و مبلغ ۵۰۰ میلیون تومان را در آن مسدود کنند. وکالتی کردن سپرده مشتریان به صورت حضوری با مراجعه به شعب بانک اقتصادنوین و به صورت غیرحضوری از طریق اینترنت بانک جدید ممکن است. وجه مسدود شده که در زمان افتتاح حساب وکالتی جهت ثبت‌نام اولیه واریز می‌شود، تا پایان زمان قرعه‌کشی باید در حساب باقی مانده و امکان کاهش یا برداشت موجودی حساب وکالتی تا پایان این طرح میسر نیست.
رشد 39 درصدی سود بانک اقتصادنوین در اردیبهشت 1404,۱۴۰۴/۰۳/۰۷,آمارها از ثبات و سودآوری ونوین می‌گویند رشد 39 درصدی سود بانک اقتصادنوین در اردیبهشت 1404 بانک اقتصادنوین در اردیبهشت‌ماه سال جاری با کسب 26 هزار میلیارد ریال سود خالص از محل عملیات واسطه‌گری پولی، عملکردی موفق و رو‌به‌رشد را به ثبت رساند. این سود نسبت به مدت مشابه سال گذشته رشدی 39 درصدی را نشان می‌دهد. به گزارش روابط عمومی بانک اقتصادنوین، بر اساس اطلاعات منتشرشده در کدال، بانک اقتصادنوین در اردیبهشت‌ماه 1404 موفق به کسب درآمدی معادل 89 هزار و 701 میلیارد ریال از محل عملیات واسطه‌گری پولی شد. پس از کسر هزینه‌های مرتبط به مبلغ 63 هزار و 697 میلیارد ریال، سود خالص بانک از این محل به 26 هزار و 4 میلیارد ریال رسید. این رقم نسبت به دوره مشابه سال گذشته حاکی از رشدی 39 درصدی است و جایگاه بانک اقتصادنوین را به‌عنوان یکی از سودآورترین بانک‌های کشور بیش‌ازپیش تثبیت می‌کند. همچنین بر اساس نمودار عملکرد پنج‌ساله بانک، رشد 65 درصدی عملیات واسطه‌گری در سال 1403 نسبت به سال پیش از آن، گویای رویکرد حرفه‌ای بانکداری بدون ورود به بنگاه‌داری، عدم نگهداری دارایی‌های منجمد و پایبندی به اصول بانکداری نوین است.
نقد نظام بانکی با نیم‌نگاهی به آینده,۱۴۰۴/۰۳/۰۷,نقد نظام بانکی با نیم‌نگاهی به آینده رئیس هیئت‌داوران جشنواره «با رسانه؛ از بانکداری خصوصی تا بانکداری نوین» طی یادداشتی به اهمیت برگزاری جشنواره‌های تخصصی به ویژه در حوزه بانکداری پرداخته است به گزارش روابط عمومی بانک اقتصادنوین، متن یادداشت دکتر مجید رضاییان با عنوان «نقد نظام بانکی با نیم‌نگاهی به آینده» به این شرح است: اهمیت برگزاری جشنواره تخصصی در حوزه بانکداری در سه نکته اساسی قابل بررسی است. نکته اول این که اساسا موفقیت نظام بانکی، به ثروت بزرگ و ارزشمند «اعتماد» یا «مشتریان» وابسته است. جشنواره‌های تخصصی حوزه بانکی نیز نظام بانکی را در ترازوی نقد قرار داده و اجازه می‌دهند که رسانه‌ها با به‌کارگیری ظرفیت کارشناسان، صادقانه عملکرد آنها را بررسی و درباره آن اظهارنظر کنند. اهالی رسانه، آثار تولیدی خود طی یک دوره مشخص را به هیئت‌داوران حرفه‌ای و اساتید روزنامه‌نگاری این جشنواره‌ها ارائه می‌دهند تا هم خود و هم نظام بانکی را ارزیابی کنند. این اتفاق سبب می‌شود که نظام بانکی با استفاده از نقد روزنامه‌نگاران، در یک سال آینده محصولات بهتری را عرضه کند، پس نظام بانکی می‌تواند با این اقدام، ثروت بزرگ «اعتماد» را افزون کند. نکته دوم این که فعالیت رسانه‌ای و حضور در جشنواره‌های تخصصی، نوعی شفاف‌سازی است. اگر نظام بانکی باید پیشنهادی در جهت بهبود عملکرد دریافت کند و یا به رفع نواقص بپردازد، می‌تواند از ظرفیت این جشنواره استفاده کند. روزنامه‌نگار – کارشناس در قالب‌های مختلف روزنامه‌نگاری شامل نوشتار، تصویر، صوت و یا ویدئو، می‌تواند به خوبی پیشنهادهایی را در جهت تقویت نظام بانکی ارائه کند. نکته سوم هم این که به جز نقد و شفاف‌سازی و دستیابی به نقاط قوت و ضعف، روزنامه‌نگاران می‌توانند نگاه به آینده را برای بانکداران ترسیم کنند. گشودن راه‌هایی به سوی تحولات بانکداری نوین با استفاده از بانکداری هوشمند و یا به‌کارگیری هوش مصنوعی در نظام بانکداری، حداقل اثر این اقدام خواهد بود. به عبارت دیگر، این جشنواره یک بخش از نگاه به بانکداری نوین و تحولات آینده را روایت خواهد کرد. مجموع این موارد است که ضرورت برگزاری این جشنواره را به ما یادآوری می‌کند و از این رو، امیدواریم تعداد جشنواره‌های تخصصی در موضوعات تخصصی نیز افزایش پیدا کند.
نحوه فعالیت شعب بانک اقتصادنوین در روز پنج شنبه 8 خرداد ماه 1404,۱۴۰۴/۰۳/۰۷,نحوه فعالیت شعب بانک اقتصادنوین در روز پنج شنبه 8 خرداد ماه 1404 براساس کانون بانک ها و موسسات اعتباری خصوصی و در راستای همراهی با سیاست‌های مدیریت مصرف انرژی، شعب کشیک بانک اقتصادنوین در روز پنج‌شنبه 8 خرداد ماه 1404 به شرح زیر از ساعت 8 تا 12 خدمات ضروری را به مشتریان گرامی ارائه خواهند کرد. ▪️ منطقه شرق تهران: دکتر بهشتی، اقدسیه، بلوار اندرزگو، خیابان دولت، شریعتی، قلهک، پاسداران، بلوار پروین، پیروزی، چهار راه آیت، نیاوران، دروس، خبرنگار، فلکه دوم نیروهوایی، هنگام شمالی ▪️ منطقه مرکز تهران: آفریقای شمالی، میدان مادر، میدان هفت تیر، قائم مقام فراهانی، میدان ونک، ۱۵خرداد غربی، سعدی شمالی (بهارستان)، طالقانی، سعدی جنوبی، دکترفاطمی، توانیر، نازی آباد، پارک ساعی، پل رومی، ولیعصر، فارابی ▪️ منطقه غرب تهران: ملاصدرا، شهرک راه آهن، آیت اله کاشانی، شهران، ولنجک، دکتر قریب، اسلامشهر، بلوار فردوس، ایران زمین، شهرک اکباتان، میدان پونک، کوی نصر، جمهوری، بازار استیل، گلشهر کرج، شهدای کرج ▪️ شعبه مستقل بلوار اسفندیار ▪️ منطقه شمال ایران: خیابان امام سمنان، میدان آزادی قزوین، میدان پانزده خرداد تاکستان، گلسار رشت، لاهیجان، خیابان فرهنگ ساری، بابلسر مازندران، خیابان امام آمل، خیابان جمهوری تنکابن، گنبدکاووس، خیابان ناهارخوران گرگان ▪️ منطقه شمال‌غرب ایران: ارتش تبریز، ۲۲بهمن تبریز، استاد شهریار تبریز، مراغه، خوی، سرداران ارومیه، مهاباد، اردبیل، زنجان، ارشاد کرمانشاه، سنندج، بانه ▪️ منطقه مرکز ایران: توحید اصفهان، بزرگمهر اصفهان، چهار باغ بالا اصفهان، بلوار وحید اصفهان، مطهری شهرضا، نجف آباد، شاهین شهر، شهرکرد، صفائیه یزد، جهاد قم، امام اراک، ، همدان، خرم آباد ▪️ منطقه جنوب ایران: عفیف آباد شیراز، مدرس شیراز، عدالت شیراز، پاسداران شیراز، قدوسی غربی شیراز، جهرم، لار، کازرون، فسا، کیانپارس اهواز، گلستان اهواز، آبادان، دزفول، بوشهر، برازجان ▪️ منطقه شرق ایران: احمدآباد مشهد، مدرس مشهد، قوچان، معلم مشهد، سبزوار، بیرجند ، میدان آزادی کرمان، بلوارآزادگان کرمان، سیرجان، جیرفت، کیش، گلشهربندرعباس از مشتریان گرامی تقاضا می‌شود با توجه به شرایط موجود حتی‌المقدور از خدمات غیر حضوری و برخط بانک نظیر همراه نوین و اینترنت بانک استفاده نمایند. همچنین مرکز ۲۴ ساعته ارتباط با مشتریان بانک اقتصادنوین به شماره 02148031000 آماده پاسخگویی و ارائه خدمات به مشتریان گرامی می‌باشد.
بازگشایی شعبه قائم‌شهر بانک اقتصادنوین,۱۴۰۴/۰۳/۱۰,بازگشایی شعبه قائم‌شهر بانک اقتصادنوین شعبه قائم‌شهر بانک اقتصادنوین که پیش‌ازاین به‌منظور انجام عملیات بازسازی به محل موقت منتقل شده بود، با اتمام عملیات بازسازی و تجهیز آماده ارائه خدمات به هموطنان گرامی است. به گزارش روابط عمومی بانک اقتصادنوین، شعبه قائم‌شهر با کد ۳۳۵۱ در محل قائم‌شهر، خیابان ساری، ابتدای خیابان رازی پذیرای مشتریان ارجمند خواهد بود. تغییرات شعبه در راستای بهبود تجربه مشتریان، ارتقای کیفیت خدمات و ایجاد فضایی مدرن‌تر و کاربرپسند انجام شده است.
رشد 96 درصدی حق‌بیمه «بیمه نوین» در اردیبهشت ماه,۱۴۰۴/۰۳/۱۰,رشد 96 درصدی حق‌بیمه «بیمه نوین» در اردیبهشت ماه شرکت بیمه نوین در اردیبهشت ماه سال 1404 موفق به ثبت رشد 96 درصدی در حق‌بیمه تولیدی نسبت به دوره مشابه سال قبل شد. به گزارش روابط عمومی بانک اقتصادنوین، در این بازه زمانی، حق‌بیمه صادره در رشته‌های نفت و انرژی، کشتی، درمان‌گروهی، عمر و حوادث، مسئولیت و آتش‌سوزی این شرکت افزایش قابل توجهی را تجربه کرده است. همچنین نسبت خسارت شرکت در دو ماهه منتهی به ۳۱ اردیبهشت ماه سال ۱۴۰۴ معادل ۴۶ درصد گزارش شده که نسبت به دوره مشابه سال قبل با ۷۱ درصد، کاهش ۲۵ واحدی را نشان می‌دهد. این بهبود عمدتاً به دلیل رشد حق‌بیمه تولیدی و بهبود مدیریت ریسک در شرکت به دست آمده است. شرکت بیمه نوین با اصلاح پرتفوی بیمه‌ای، دقت در انتخاب ریسک‌ها و اعمال کنترل‌های لازم، تلاش می‌کند همزمان با افزایش سودآوری برای شرکت و سهامداران، پاسخگویی به تعهدات خود را نسبت به زیان‌دیدگان حفظ کند.
تکریم مشتریان، لازمه صیانت از برند بانک است,۱۴۰۴/۰۳/۱۱,رئیس هیئت مدیره بانک اقتصادنوین : تکریم مشتریان، لازمه صیانت از برند بانک است رئیس هیئت مدیره و جمعی از مدیران ارشد بانک اقتصادنوین در سفر به استان اصفهان، ضمن بازدید از شعب شهرهای اصفهان و کاشان، با حضور در جمع کارکنان به تبیین سیاست‌های بانک پرداختند. به گزارش روابط عمومی بانک اقتصادنوین، رئیس هیئت مدیره بانک در جمع همکاران با تاکید بر این که سیاست جدید بانک در سال جاری، توجه ویژه به مشتریان حقیقی و جذب منابع خرد است، گفت: این سیاست منافی جذب و پرستاری مشتریان کلان و حقوقی نیست و باید هر دو مسیر در کنار هم پیگیری شود. محسن زرندی مقدم با اشاره به این که تکریم مشتریان، لازمه صیانت از برند بانک است، اظهار کرد: تجربه ربع قرن حضور بانک اقتصادنوین در فضای نظام بانکداری کشور نشان می‌دهد که مسیر رشد و تعالی بانک، از برآورده کردن نیازهای قانونی مشتریان می‌گذرد و در این زمینه نباید از هیچ کوششی دریغ کرد. معاون بانکداری خرد بانک اقتصادنوین نیز در این جمع با اشاره به این که در سال جاری، اختیارات شعب بانک تا سطح مدیران افزایش یافته است، گفت: این افزایش اختیارات در کنار افزایش مسئولیت شعب، به منظور بهبود تجربه مشتریان پیاده‌سازی شده است. حسن مونسان بانک اقتصادنوین را یکی از خوشنام‌ترین بانک‌های کشور خواند و با بیان این که تغییر سیاست‌ها با هدف حفظ بهداشت اعتباری و ایجاد نظمی جدید در بانک عملیاتی شده است، خاطرنشان کرد: سرعت عمل و ارائه خدمات با کیفیت، مزیت رقابتی بانک ما است و این فرایند با شدت و دقت بیشتر، ادامه خواهد یافت. سعدالله عیسی‌زاده معاون سرمایه انسانی و پشتیبانی بانک اقتصادنوین نیز بر لزوم حمایت همه جانبه از منابع انسانی بانک تاکید کرد و گفت: نظام منابع انسانی بانک به‌گونه‌ای بازطراحی شده است که خدمات هیچ فردی، نادیده گرفته نشود و جبران خدمات، متناسب با کارایی افراد انجام شود. در جریان این سفر، همچنین مدیران ارشد بانک اقتصادنوین ضمن حضور در منتخبی از شعب، با تعدادی از مشتریان دیدار و گفت و گو کردند. همچنین همکاران شعب و منطقه با طرح چالش‌های پیش رو، رهنمودهای لازم به منظور پیشبرد امور را دریافت کردند.
پرداخت 388 میلیارد ریال تسهیلات قرض‌الحسنه فرزندآوری توسط بانک اقتصادنوین,۱۴۰۴/۰۳/۱۲,در دو ماه نخست امسال انجام شد؛ پرداخت 388 میلیارد ریال تسهیلات قرض‌الحسنه فرزندآوری توسط بانک اقتصادنوین بانک اقتصادنوین در دوماه نخست سال جاری بیش از 388 میلیارد ریال تسهیلات قرض‌الحسنه فرزندآوری پرداخت کرد. به گزارش روابط عمومی بانک اقتصادنوین، آمار دریافت‌کنندگان تسهیلات قرض‌الحسنه فرزندآوری در دوماه نخست امسال که از سوی بانک مرکزی منتشر شده است نشان می‌دهد در این مدت ۴۴۵ فقره پرونده درخواست از این نوع تسهیلات در بانک اقتصادنوین تکمیل و به پرداخت منتهی شده است. بر اساس قانون، مبلغ تسهیلات قرض‌الحسنه فرزندآوری در سال ۱۴۰۴ برای فرزند اول مبلغ ۴۴۰ میلیون ریال، برای فرزند دوم مبلغ ۸۸۰ میلیون ریال، برای فرزند سوم مبلغ یک میلیارد و ۳۲۰ میلیون ریال، برای فرزند چهارم مبلغ یک میلیارد و ۶۵۰میلیون ریال و برای فرزند پنجم به بعد مبلغ دو میلیارد و ۲۰۰میلیون ریال است.
رشد 122 درصدی تسهیلات «مسکن و ساختمان» پرداختی بانک اقتصادنوین,۱۴۰۴/۰۳/۱۳,رشد 122 درصدی تسهیلات «مسکن و ساختمان» پرداختی بانک اقتصادنوین میزان تسهیلات ریالی پرداختی بانک اقتصادنوین در حوزه مسکن و ساختمان با رشد 122 درصدی مواجه شده است. به گزارش روابط عمومی بانک اقتصادنوین، عملکرد دو ماه نخست سال جاری این بانک نشان می‌دهد میزان تسهیلات پرداختی آن در حوزه مسکن و ساختمان از مرز ۳۸۳۳ میلیارد ریال عبور کرده است، در حالی که این رقم در مدت مشابه سال گذشته حدود ۱۷۲۷ میلیارد ریال بوده است. این بیشترین میزان رشد در تسهیلات بخش‌های مختلف اقتصادی بانک اقتصادنوین طی سال جاری بوده است.
جهش 40 درصدی تسهیلات ریالی پرداختی بانک اقتصاد نوین,۱۴۰۴/۰۳/۱۷,جهش 40 درصدی تسهیلات ریالی پرداختی بانک اقتصاد نوین تسهیلات ریالی پرداختی بانک اقتصاد نوین به بخش‌های چهارگانه اقتصادی از ابتدای سال جاری تا پایان اردیبهشت ماه نسبت مدت مشابه سال گذشته 40 درصد بیشتر شده است. به گزارش روابط عمومی بانک اقتصادنوین، این بانک در دو ماه نخست سال جاری بیش از 337 هزار میلیارد ریال تسهیلات به حوزه‌های «تولید، صنعت و معدن»، «مسکن و ساختمان»، «بازرگانی» و «خدمات» پرداخت کرده است، در حالی که این رقم در مدت مشابه سال گذشته حدود 240 هزار میلیارد ریال بوده است. بیشترین رشد تسهیلات پرداختی در بخش مسکن و ساختمان با رقم 122 درصد محقق شده است. همچنین بیشترین میزان تسهیلات به حوزه تولید، صنعت و معدن با رقم بیش از 238 هزار میلیارد ریال پرداخت شده است.
مدیرعامل بانک اقتصادنوین: جامعه مدرن، نیازمند بانکداری مدرن است,۱۴۰۴/۰۳/۱۷,مدیرعامل بانک اقتصادنوین: جامعه مدرن، نیازمند بانکداری مدرن است مدیرعامل بانک اقتصادنوین با تاکید بر این که جامعه مدرن، نیازمند بانکداری مدرن است و با روش‌های سنتی بانکداری، نمی‌توان در فضای رقابتی موجود پیروز شد، گفت: بانک اقتصادنوین نیز همسو با تغییرات جامعه، استراتژی خود را تغییر داده و محصولات و خدمات مورد نیاز مشتریان را ارائه خواهد کرد. به گزارش روابط عمومی بانک اقتصادنوین، محمدرضا حسین زاده در نشستی با مدیران ستادی و منطقه‌ای با بیان این که رویکرد جدید بانک، توسعه بانکداری خرد در کنار حفظ بانکداری شرکتی است، اظهار کرد: باید نیازهای مشتریان از طریق شعب شناسایی شده و به ستاد منتقل شود تا دستورالعمل‌ها، فرایندها و خدمات، متناسب با آن بازنگری شود. وی با اشاره به این که در دوره مدیریتی کنونی بانک، نگاه به شعب، ویژه و خاص خواهد بود، ادامه داد: پیشتازی صف در خدمات دهی به مشتریان، انکارناپذیر است و ستاد در همه زمینه‌ها، پشتیبان و یاور کارکنان شعب خواهد بود. مدیرعامل بانک اقتصادنوین همچنین با بیان این که اختیارات شعب تا حد قابل قبولی افزایش یافته و این روند ادامه خواهد داشت، گفت: در ازای این افزایش اختیارات، پرستاری از مشتریان خرد و کلان نیز باید شدت یافته و از توانمندی شعب به بهترین شکل به نفع بانک استفاده شود. حسین زاده تاکید کرد: همه باید ضمن دریافت آموزش‌های متناسب با فعالیت خود، به استراتژی بانک پایبند بوده و فعالیت‌های خود را با آن منطبق کنند، چرا که تناسب هزینه و فایده بانک در گروی عملیاتی کردن این استراتژی است و خارج شدن از این مسیر، قابل پذیرش نیست. قائم مقام مدیرعامل بانک اقتصادنوین نیز در این جلسه با اشاره به بهره‌مندی این بانک از نیروی انسانی زبده و خبره، این قابلیت را بسیار استثنایی خواند و گفت: با این توانمندی، می‌توان بانک را به سرعت در بازار رقابتی پیش برد. علی موسوی زاده با تاکید بر لزوم ارائه راهکارهای خلاقانه و نوآورانه برای عبور از چالش‌ها، خاطرنشان کرد: بانک در حوزه فناوری اطلاعات و محصولات مبتنی بر آن به تحول نیاز دارد که خوشبختانه با حضور تیم جدید، به زودی شاهد انقلاب در این زمینه خواهیم بود. وی همچنین وجود زیرساخت قوی در حوزه بانکداری شرکتی را از امتیازات اساسی این بانک خواند و گفت: سرعت و دقت رسیدگی به پرونده‌ها در بانک اقتصادنوین بسیار قابل توجه است و از این رو می‌توان با ایجاد تغییراتی در فرایندها، نه تنها نسبت‌های عملیاتی را بیش‌ازپیش ارتقا داد، بلکه می‌توان فاصله با رقبا را به سرعت کم کرد. معاون بانکداری خرد بانک اقتصادنوین هم در این نشست با بیان این که برنامه‌های توسعه بانک به سرعت در حال تحقق است، گفت: تعداد شعب سودده بانک هر روز در حال افزایش است و رشد منابع مفید و با کیفیت به میزان قابل توجهی افزایش یافته است. حسن مونسان با اشاره به این که در دوره مدیریتی جدید، شعب احساس موجودیت کرده و به نقش واقعی خود در بانکداری بازگشته‌اند، اظهار کرد: واحدهای ستادی به درستی در حال حمایت از شعب هستند و به نظر می‌رسد با ادامه روند موجود، در نیمه نخست سال بخش زیادی از اهداف برنامه‌ریزی‌شده محقق شود. معاون فناوری اطلاعات بانک اقتصادنوین با تاکید بر لزوم اشراف کامل کارکنان شعب به محصولات و خدمات حوزه فناوری اطلاعات، از آنها خواست پیشنهادهای اصلاحی خود را به مسئولان بانک منتقل کنند. مجید جعفریان خاطرنشان کرد: بانک در حوزه محصولات و خدمات بانکداری غیرحضوری، به سرعت در حال تقویت شدن است و در این مسیر از پیشنهادهای همه مشتریان و کارکنان استقبال خواهد کرد. امیر یوسفیان معاون بانکداری شرکتی و اعتبارات بانک اقتصادنوین نیز تاکید کرد که همه پیشنهادها برای اصلاح فرایندها و محصولات و خدمات بانک، باید به پارامترهای نقدینگی و سودآوری به طور همزمان اهمیت بدهند. غلامحسین احمدی، معاون برنامه ریزی و توسعه سازمانی بانک اقتصادنوین هم با بیان این که فعالیت حوزه بانکداری خرد و بانکداری شرکتی نباید تداخل داشته باشد، گفت: شعب باید به دنبال جذب مشتریان خرد و متوسط باشند و مشتریان کلان را به حوزه بانکداری شرکتی بسپارند. در ادامه این جلسه، جمعی از مدیران و روسای ادارات نیز به طرح دیدگاه‌های خود درباره حوزه‌های عملکردی پرداخته و رهنمودهای لازم به منظور بهینه شدن فعالیت‌ها را دریافت کردند.
خدمات جدید و به‌روز، پاسخ روشن ما به نیازهای مشتریان است,۱۴۰۴/۰۳/۱۹,مدیرعامل بانک اقتصادنوین: خدمات جدید و به‌روز، پاسخ روشن ما به نیازهای مشتریان است مدیرعامل بانک اقتصادنوین در گردهمایی همکاران ستادی با تاکید بر جایگاه خوش‌نام این بانک در نظام بانکی کشور، گفت: هدف ما دستیابی به رتبه‌های برتر در تمامی شاخص‌هاست و برای تحقق این هدف، باید با سرعت و دقت، به‌ویژه در حوزه فناوری و خدمات نوین بانکی، حرکت کنیم. به گزارش روابط عمومی بانک اقتصاد نوین، محمدرضا حسین‌زاده با اشاره به تحولات سریع در حوزه تکنولوژی، بر ضرورت طراحی محصولات و خدمات نوآورانه و متناسب با نیاز روز مشتریان تاکید کرد و افزود: شعب بانک باید از حالت سنتی فاصله گرفته و به مراکز مشاوره مالی تبدیل شوند. او رشد شاخص‌های عملیاتی و افزایش ارزش سهام بانک را نتیجه مصرف هدفمند منابع دانست و تصریح کرد: موفقیت‌های نسبی کافی نیست؛ ما باید به‌صورت پیوسته به سمت اهداف بزرگ‌تر حرکت کنیم. او همچنین توجه به سرمایه انسانی را عاملی کلیدی در پیشرفت بانک دانست و گفت: آموزش‌های به‌روز، جانشین‌پروری، تفویض اختیار و فرهنگ سخت‌کوشی و نظم، از عواملی است که چابکی و پایداری سازمان را تضمین می‌کند. محسن زرندی‌مقدم، رئیس هیئت‌مدیره بانک اقتصادنوین نیز در این گردهمایی گفت: مسیر پیشرفت در نظام بانکی از خلاقیت و نوآوری می‌گذرد. وی با اشاره به فضای رقابتی حاکم بر صنعت بانکداری، افزود: باید از تجربیات موفق الگو بگیریم و با اشاعه دانش، همدلی و یادگیری مداوم، سازمان را به سمت عملکردی درخشان‌تر هدایت کنیم. زرندی‌مقدم همچنین رفع گلوگاه‌های اجرایی و تقویت نقش پشتیبانی ستاد از واحدهای صف را از اقدامات مهم بانک برشمرد. در ادامه این نشست، محمدباقر محمدزاده‌مقدم، عضو هیئت‌مدیره و معاون مالی بانک اقتصادنوین نیز با اشاره به رشد چشمگیر منابع بانک در ماه‌های اخیر، تاکید کرد: جذب منابع تنها زمانی موثر است که در کنار آن، پرداخت هدفمند تسهیلات و وصول موثر مطالبات نیز انجام شود. او افزود: توازن میان این سه شاخص، شرط حفظ سلامت مالی بانک و پیش‌نیاز موفقیت در بازار رقابتی امروز است. گفتنی است، گردهمایی سالانه کارکنان ستادی بانک اقتصادنوین با شعار «عهدمان روشن است، همدلی تا موفقیت» در مرکز همایش‌های خلیج فارس ایران‌مال با حضور بیش از ۸۰۰ نفر از پرسنل برگزار شد. در این رویداد، علاوه بر مرور عملکرد بانک از ابتدای سال تا پایان اردیبهشت، برنامه‌های راهبردی تا پایان سال نیز تشریح شد.
مهر تایید سازمان حسابرسی بر گزارش توجیهی افزایش سرمایه بانک اقتصادنوین,۱۴۰۴/۰۳/۱۹,مهر تایید سازمان حسابرسی بر گزارش توجیهی افزایش سرمایه بانک اقتصادنوین حسابرس و بازرس قانونی، نظر خود را نسبت به گزارش توجیهی هیئت مدیره در خصوص افزایش سرمایه بانک اقتصادنوین اعلام کرد. به گزارش روابط عمومی بانک اقتصادنوین، با عنایت به ماده 3 دستورالعمل مراحل زمانی افزایش سرمایه شرکت‌های ثبت شده نزد سازمان بورس و اوراق بهادار، سازمان حسابرسی نسبت به گزارش توجیهی افزایش سرمایه این بانک مبنی بر لزوم افزایش سرمایه از مبلغ 10.3 هزار میلیارد تومان به مبلغ 24.9 هزار میلیارد تومان از محل مازاد تجدید ارزیابی دارایی‌ها-عرصه (زمین) به منظور بهبود نسبت‌های نظارتی اعلام نظر کرد. سازمان حسابرسی در این اظهار نظر تاکید کرده است که بر اساس رسیدگی‌های انجام شده، گزارش هیئت مدیره در توجیه افزایش سرمایه پیشنهادی به‌گونه‌ای مناسب تهیه شده است. گفتنی است با افزایش سرمایه بانک اقتصادنوین به حدود 25 هزار میلیارد تومان، ضمن رعایت حداقل سرمایه 20 هزار میلیارد تومانی بانک‌ها و موسسات اعتباری مصوب هیات وزیران، علاوه بر مزیت معافیت مالیاتی و افزایش نسبت کفایت سرمایه به بیش از 10 درصد، ظرفیت تسهیلات‌دهی و سرمایه‌گذاری بانک به میزان قابل توجهی افزایش خواهد یافت.
خواسته‌های قانونی مشتریان نباید بی‌پاسخ بماند,۱۴۰۴/۰۳/۲۰,رئیس هیئت مدیره بانک اقتصادنوین: خواسته‌های قانونی مشتریان نباید بی‌پاسخ بماند رئیس هیئت مدیره بانک اقتصادنوین تاکید کرد که هیچ یک از خواسته‌های قانونی مشتریان نباید در شعب بانک بدون پاسخ بماند. به گزارش روابط عمومی بانک اقتصانوین، محسن زرندی مقدم در جلسه معرفی رئیس منطقه غرب تهران با بیان این که بانکداری خرد در کنار بانکداری شرکتی می‌تواند یک بسته جامع را به نفع مشتریان پیاده‌سازی کند، اظهار کرد: مشتریان خرد باید از همه خدمات بانک به‌طور کامل بهره‌مند شده و با رضایت کامل از شعبه خارج شوند. وی همچنین از همکاران شعب و ستاد خواست همه توان خود را برای پیشبرد امور بانک به کار بگیرند تا علاوه بر کسب سهم بازار مناسب، رتبه‌های برتر بانک در شاخص‌های مهم نیز حفظ شده و یا ارتقا یابد. زرندی مقدم با تاکید بر این که «چابکی» برای بانک اقتصادنوین فقط یک شعار نیست، بلکه نقشه راه عملیاتی است، گفت: بانک توسعه یافته با کارکنان توسعه یافته شکل می‌گیرد و امروز همه ابزارها برای تبدیل بانک اقتصادنوین به یک سازمان پیشرو در همه عرصه‌ها فراهم است. معاون بانکداری خرد بانک اقتصادنوین نیز در این جلسه با بیان این که تعداد شعب سودده بانک به سرعت در حال افزایش است، گفت: باید ظرفیت‌های مغفول در حوزه‌های مختلف شناسایی و از آنها برای بهبود هر چه بیشتر عملکرد بانک استفاده شود. حسن مونسان اظهار کرد: وصول مطالبات غیرجاری در کنار جذب منابع جدید، می‌تواند توان بانک را برای تسهیلات دهی و در نتیجه ایجاد سود بیشتر افزایش دهد. سعداله عیسی زاده معاون سرمایه انسانی و پشتیبانی بانک اقتصادنوین نیز در این مراسم از توجه هیئت مدیره بانک به مسائل مرتبط با کارکنان و منابع انسانی قدردانی کرد. در پایان، ضمن تقدیر از خدمات مسعود حولکی، «علیرضا عزیزالهی» به عنوان رئیس منطقه غرب تهران بانک اقتصادنوین معرفی شد.
امسال، سال شعب است,۱۴۰۴/۰۳/۲۱,معاون بانک اقتصادنوین: امسال، سال شعب است معاون بانکداری خرد بانک اقتصادنوین، سال جاری را سال شعب خواند و گفت: افزایش اختیارات شعب به منظور بهینه شدن شاخص‌های عملکردی انجام شده و انتظار این است که به‌زودی، همه شعب بانک به وضعیت مطلوب برسند. به گزارش روابط عمومی بانک اقتصادنوین، حسن مونسان در جلسه بررسی عملکرد شعب با بیان این که شاخص‌هایی مانند کاهش مطالبات غیرجاری و جذب منابع در اولویت عملکرد شعب طی سال جاری است، اظهار کرد: کارگروه‌هایی به منظور بررسی عملکرد شعب در همه حوزه‌ها تشکیل شده است که به طور مستمر فعالیت‌ها را پایش و نقاط ضعف و قوت را مشخص خواهد کرد. وی با تاکید بر لزوم پرستاری مشتریان شعب، گفت: هر شعبه با توجه به اقتضائات زمانی و مکانی خود، باید نقشه راه مستقل و منحصر به فرد در توجه به مشتریان کنونی و یا پیشین خود داشته و حداکثر تلاش برای برآورده کردن نیازهای قانونی آنها را داشته باشد. مونسان همچنین تسهیلات آساوام را یکی از رقابتی‌ترین طرح‌های تسهیلاتی در نظام بانکی خواند و گفت: این طرح بهترین فرصت برای خدمت‌رسانی به مشتریان و نیز جذب منابع در شعب است، بنابراین همه همکاران باید به جزئیات آن مسلط بوده و این خدمت را معرفی کنند. معاون بانکداری خرد بانک اقتصادنوین به لزوم توسعه شعب ارزی بانک اشاره کرد و با بیان این که مجوزهای لازم به این منظور دریافت شده است، خاطرنشان کرد: آموزش‌های مربوطه در این زمینه طراحی شده است و نیروی انسانی مرتبط با بخش ارزی تقویت خواهد شد. مونسان حضور در نمایشگاه‌های سراسری و منطقه‌ای را ابزاری برای معرفی بیشتر خدمات بانک به مشتریان دانست و افزود: بانک از همه ظرفیت‌ها به منظور ارتباط بیشتر با مشتریان استفاده خواهد کرد. سعداله عیسی زاده معاون سرمایه انسانی و پشتیبانی بانک اقتصادنوین نیز در این جلسه با قدردانی از خدمات کارکنان شعب، اعلام کرد که با تصویب هیئت مدیره، اقدامات تازه‌ای برای بهبود شرایط همکاران طراحی شده است که به‌زودی عملیاتی خواهد شد. در این نشست همچنین سیامک جعفری به عنوان مدیر امور شعب در معاونت بانکداری خرد معرفی شد.
انعقاد تفاهم‌نامه همکاری میان بانک اقتصادنوین و «تومن»,۱۴۰۴/۰۳/۲۱,انعقاد تفاهم‌نامه همکاری میان بانک اقتصادنوین و «تومن» بانک اقتصاد نوین و شرکت الکام توسعه آماد (تومن) به منظور برقراری و توسعه تعامل در زمینه‌های کسب و کار مشترک، تفاهم‌نامه همکاری امضا کردند. به گزارش روابط عمومی بانک اقتصادنوین، مجید جعفریان معاون فناوری اطلاعات بانک در این مراسم با بیان این که دامنه خدمات دیجیتال بانک اقتصادنوین در حال گسترش است، گفت: تحول دیجیتال در این بانک آغاز شده و به‌زودی محصولات و خدمات تازه‌ای مبتنی بر پلتفرم‌ها معرفی خواهد شد. سید هادی علوی مدیرعامل تومن نیز در این جلسه با ابراز خرسندی از تعامل با بانک اقتصادنوین، اظهار امیدواری کرد آغاز این همکاری به ایجاد زمینه برای خدمات‌رسانی بهتر و بیشتر به مشتریان کمک کند.
پیام تسلیت مدیرعامل بانک اقتصادنوین در پی حملات اخیر رژیم صهیونیستی,۱۴۰۴/۰۳/۲۳,پیام تسلیت مدیرعامل بانک اقتصادنوین در پی حملات اخیر رژیم صهیونیستی مدیرعامل بانک اقتصادنوین با صدور پیامی، ضمن محکومیت شدید حملات اخیر رژیم صهیونیستی به ایران، شهادت جمعی از هم‌میهنان از جمله یکی از همکاران بانک و فرزندش را تسلیت گفت. به گزارش روابط عمومی بانک اقتصادنوین، متن پیام مدیرعامل این بانک به این شرح است: با نهایت تأسف و تألم، حملات جنایت‌کارانه رژیم صهیونیستی به خاک کشور عزیزمان ایران را به شدت محکوم می‌کنم. این اقدامات غیرانسانی که منجر به شهادت جمعی از مقامات و مردم شریف ایران گردید، بار دیگر چهره واقعی و ضدبشری این رژیم را برای جهانیان آشکار ساخت. اینجانب از طرف هیئت مدیره و هیئت عامل بانک ضمن ابراز همدردی با خانواده‌های داغدیده، این ضایعه دردناک را به ملت بزرگ ایران تسلیت عرض می‌نمایم و از درگاه خداوند متعال برای شهدا علو درجات و برای بازماندگان صبر و شکیبایی مسئلت دارم. متأسفانه، در جریان یکی از این حملات تروریستی در منطقه نوبنیاد تهران، یکی از همکاران گرانقدر بانک به همراه فرزند دلبندش به شهادت رسیدند. این حادثه تلخ، خانواده بزرگ بانک اقتصادنوین را در اندوهی عمیق فرو برد. ضمن عرض تسلیت صمیمانه به خانواده معزز این عزیزان، از درگاه ایزد منان برای آن شهیدان گران‌قدر آرامش ابدی و برای بازماندگان محترم، صبر و تسلی مسئلت دارم. محمدرضا حسین زاده مدیرعامل
در این روزهای سخت، چراغ امید و همدلی باشید,۱۴۰۴/۰۳/۲۷,مدیرعامل بانک اقتصادنوین خطاب به همه همکاران در سراسر کشور: در این روزهای سخت، چراغ امید و همدلی باشید در جریان دیدار صبح امروز محمدرضا حسین‌زاده، مدیرعامل بانک اقتصادنوین، با همکاران شعبه سهروردی جنوبی، او ضمن دلجویی از همکاران داغدار این شعبه، از تلاش و تعهد کم‌نظیر تمامی کارکنان بانک در سراسر کشور در بحبوحه یک جنگ تمام‌عیار قدردانی کرد. به گزارش روابط عمومی بانک اقتصاد نوین ،در این دیدار که با حضور حسن مونسان، معاون بانکداری خرد و سعداله عیسی‌زاده، معاون سرمایه انسانی و پشتیبانی همراه بود، مدیرعامل بانک با اشاره به حادثه‌ تلخ شهادت سونا حقیقی، همکار پرتلاش شعبه سهروردی جنوبی و فرزند خردسالشان، گفت: نمی‌دانم به کدامین گناه، سونا حقیقی و کودک معصومش آماج حملات وحشیانه رژیم صهیونیستی قرار گرفتند. او همچنین افزود: دیروز با سوگ و اندوه فراوان، پیکر مطهر این دو شهید مظلوم را به خاک سپردیم. امروز، خانواده این همکار شریف، همکاران شعبه سهروردی جنوبی و در حقیقت، خانواده بزرگ بانک اقتصادنوین در سوگ نشسته‌اند. مدیرعامل با اشاره به شرایط دشواری که مردم ایران در آن به سر می‌برند، افزود: سونا حقیقی و فرزندش تنها یکی از عزیزانی‌ هستند که در روزهای اخیر مظلومانه به شهادت رسیده‌اند. هم‌میهنان بسیاری در اقصی‌نقاط کشور، داغدار عزیزان‌شان هستند. ما اکنون در متن یک نبرد نابرابر و آشکار قرار داریم؛ نبردی که مردم غیرنظامی را هدف گرفته اما ایمان و ایستادگی‌شان را نتوانسته در هم بشکند. در پایان این دیدار، مدیرعامل بانک از همت، تعهد و حضور مسئولانه کارکنان بانک در سراسر کشور تقدیر کرد و گفت: لازم می‌دانم از همه همکاران در سراسر کشور که در این روزهای دشوار و در دل بحرانی که بی‌اغراق، ویژگی‌های یک جنگ تمام‌عیار را دارد، همچنان با اراده، وفاداری و حس مسئولیت‌پذیری به ارائه خدمت می‌پردازند، صمیمانه تشکر کنم. این وفاداری و همدلی، نقطه اتکای بانک اقتصادنوین و مایه افتخار ماست. در چنین روزهایی، شاید مهم‌ترین رسالت ما، فراتر از ارائه خدمات مالی، زنده نگه داشتن امید، همدلی و انسانیت در دل تاریکی‌هاست. چراغی باشیم برای هم، تا این شب، آسان‌تر سپری شود.
نحوه فعالیت شعب بانک اقتصادنوین در روز پنج شنبه 29 خرداد ماه 1404,۱۴۰۴/۰۳/۰۷,نحوه فعالیت شعب بانک اقتصادنوین در روز پنج شنبه 29 خرداد ماه 1404 براساس کانون بانک ها و موسسات اعتباری خصوصی و در راستای همراهی با سیاست‌های مدیریت مصرف انرژی، شعب کشیک بانک اقتصادنوین در روز پنج‌شنبه 29 خرداد ماه 1404 به شرح زیر از ساعت 8 تا 12 خدمات ضروری را به مشتریان گرامی ارائه خواهند کرد. ▪️ منطقه شرق تهران: دکتر بهشتی، اقدسیه، بلوار اندرزگو، خیابان دولت، شریعتی، قلهک، پاسداران، بلوار پروین، پیروزی، چهار راه آیت، نیاوران، دروس، خبرنگار، فلکه دوم نیروهوایی، هنگام شمالی ▪️ منطقه مرکز تهران: آفریقای شمالی، میدان مادر، میدان هفت تیر، قائم مقام فراهانی، میدان ونک، ۱۵خرداد غربی، سعدی شمالی (بهارستان)، طالقانی، سعدی جنوبی، دکترفاطمی، توانیر، نازی آباد، پارک ساعی، پل رومی، ولیعصر، فارابی ▪️ منطقه غرب تهران: ملاصدرا، شهرک راه آهن، آیت اله کاشانی، شهران، ولنجک، دکتر قریب، اسلامشهر، بلوار فردوس، ایران زمین، شهرک اکباتان، میدان پونک، کوی نصر، جمهوری، بازار استیل، گلشهر کرج، شهدای کرج ▪️ شعبه مستقل بلوار اسفندیار ▪️ منطقه شمال ایران: خیابان امام سمنان، میدان آزادی قزوین، میدان پانزده خرداد تاکستان، گلسار رشت، لاهیجان، خیابان فرهنگ ساری، بابلسر مازندران، خیابان امام آمل، خیابان جمهوری تنکابن، گنبدکاووس، خیابان ناهارخوران گرگان ▪️ منطقه شمال‌غرب ایران: ارتش تبریز، ۲۲بهمن تبریز، استاد شهریار تبریز، مراغه، خوی، سرداران ارومیه، مهاباد، اردبیل، زنجان، ارشاد کرمانشاه، سنندج، بانه ▪️ منطقه مرکز ایران: توحید اصفهان، بزرگمهر اصفهان، چهار باغ بالا اصفهان، بلوار وحید اصفهان، مطهری شهرضا، نجف آباد، شاهین شهر، شهرکرد، صفائیه یزد، جهاد قم، امام اراک، ، همدان، خرم آباد ▪️ منطقه جنوب ایران: عفیف آباد شیراز، مدرس شیراز، عدالت شیراز، پاسداران شیراز، قدوسی غربی شیراز، جهرم، لار، کازرون، فسا، کیانپارس اهواز، گلستان اهواز، آبادان، دزفول، بوشهر، برازجان ▪️ منطقه شرق ایران: احمدآباد مشهد، مدرس مشهد، قوچان، معلم مشهد، سبزوار، بیرجند ، میدان آزادی کرمان، بلوارآزادگان کرمان، سیرجان، جیرفت، کیش، گلشهربندرعباس از مشتریان گرامی تقاضا می‌شود با توجه به شرایط موجود حتی‌المقدور از خدمات غیر حضوری و برخط بانک نظیر همراه نوین و اینترنت بانک استفاده نمایند. همچنین مرکز ۲۴ ساعته ارتباط با مشتریان بانک اقتصادنوین به شماره 02148031000 آماده پاسخگویی و ارائه خدمات به مشتریان گرامی می‌باشد.
نحوه فعالیت شعب بانک اقتصادنوین در استان‌ تهران روزهای شنبه 31 خردادماه و یکشنبه 1تیرماه 1404,۱۴۰۴/۰۳/۲۱,نحوه فعالیت شعب بانک اقتصادنوین در استان‌ تهران روزهای شنبه 31 خردادماه و یکشنبه 1تیرماه 1404 با توجه به شرایط فعلی کشور و لزوم خدمت‌رسانی به مشتریان گرامی، شعب کشیک بانک اقتصادنوین در استان‌ تهران روزهای شنبه 31 خرداد ماه و یکشنبه 1 تیرماه 1404 به شرح زیر از ساعت 8 تا 12 خدمات ضروری را به مشتریان گرامی ارائه خواهند کرد ▪️ منطقه شرق تهران: رسالت، اقدسیه، بلوار اندرزگو، خیابان دولت، قلهک، بلوار پروین، پیروزی، خبرنگار، نیاوران ▪️ منطقه مرکز تهران: آفریقای شمالی، میدان مادر، زعفرانیه، قائم مقام فراهانی، سعدی شمالی (بهارستان)، طالقانی، سعدی جنوبی، دکترفاطمی، نازی آباد ▪️ منطقه غرب تهران: شیراز شمالی، شهرک راه آهن، آیت اله کاشانی، شهران، ولنجک، آزادی_دکتر قریب، اسلامشهر، بلوار فردوس، ایران زمین ▪️ شعبه مستقل اسفندیار در تاریخ 1404/03/31 آماده خدمت‌رسانی به هموطنان گرامی می‌باشد. از مشتریان گرامی تقاضا می‌شود با توجه به شرایط موجود حتی‌المقدور از خدمات غیر حضوری و برخط بانک نظیر همراه نوین و اینترنت بانک استفاده نمایند.
