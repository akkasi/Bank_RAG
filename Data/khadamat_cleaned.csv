titile,desc
چگونگی دریافت خدمات,چچ چگونگی دریافت خدمات با توجه به جایگاه مشتریان شرکتی و به منظور ارج نهادن به این گروه از مشتریان، ارائه خدمات و محصولات بانکداری شرکتی در دفاتر بانکداری شرکتی انجام می‌پذیرد. دفاتر بانکداری شرکتی با توجه به بخش بندی به عمل آمده در میان مشتریان شرکتی از نظر نوع صنایعی که در آن فعالیت می‌نمایند و یا مناطق جغرافیایی مشتریان، به صورت تخصصی با بهره‌مندی از کارشناسان ارتباط با مشتریان، با شناسایی نیازهای مشتریان، خواسته‌های مالی و اعتباری مشتریان شرکتی را بدون نیاز به حضور فیزیکی ایشان، در ارکان مختلف بانک و شرکت‌های تابعه مطرح نموده و محصولات و خدمات مورد نیاز را به صورت سفارشی سازی شده، در اختیار مشتریان شرکتی قرار می‌دهند. ارائه هرگونه خدمات در حوزه بانکداری شرکتی منوط به اعتبارسنجی مشتریان است. در صورتیکه که مشتریان با توجه به شاخصه‌های تعیین شده در گروه مشتریان بانکداری شرکتی قرار گیرند، این دفاتر ضمن تعیین کارشناس ارتباط با مشتری برای هر یک از مشتریان شرکتی، تمامی مراحل خدمت‌رسانی به مشتریان مربوطه را از طریق شعب بانک انجام خواهند داد. برای دریافت اطلاعات در خصوص جزئیات خدمات و محصولات بانکداری شرکتی و نحوه بهره‌مندی از این خدمات و محصولات، مشتریان گرانقدر می‌توانند بر اساس حوزه فعالیت با دفاتر بانکداری شرکتی تماس حاصل نمایند. آدرس کوتاه شده: https://enbank.ir/s/mfalmg
گروه خدمات مشاوره بانکداری شرکتی,چچ گروه خدمات مشاوره بانکداری شرکتی بانک اقتصادنوین، به عنوان اولین بانک ارایه دهنده خدمات بانکداری شرکتی و به منظور پاسخگویی شایسته تر به نیاز مشتریان و پی‌ریزی مشارکتی پایدار و ارزش آفرین، ارایه خدمات مشاوره را در دستور کار قرار داده است. هدف اصلی ارایه مشاوره، طراحی راه‌حل های تخصصی و پاسخگویی به نیاز های پیچیده کسب و کارها و و فرصتهای بهبود برای شرکتها است. گروه خدمات مشاوره بانکداری شرکتی با بهره‌گیری از مشاوران کارآزموده آماده است تا در قالب جلسات حضوری یا استفاده از بسترهای مجازی، برای هریک از بخش های مختلف اقتصادی، دانش و تجربه خود را به اشتراک گذارد. خدمات مشاوره‌ای (Advice) برای مشتریان شرکتی، با رویکرد توصیه‌ای، فرآیندی و مبتنی بر فرصت‌یابی طراحی گردیده است. مشتریان می‌توانند نوع خدمات مشاوره ای مورد نیاز خود را انتخاب کنند و از طریق کانالهای ارتباطی به صورت فردی یا گروهی از تجارب، دانش و تخصص مشاوران بانک اقتصاد نوین بهره‌مند گردند. بر این اساس درخواستها، نیازها و مسائل بانکی و مالی با تاکید بر آموزش نحوه استفاده از خدمات و محصولات و پاسخگویی به ابهامات و پرسش ها در خصوص فرآیندهای کاری پیش و حین دریافت خدمات و محصولات و نیازهای مشتریان در اولویت قرار دارند. مشتریان گرامی می‌توانند در سرفصل‌های ذیل مشاوره‌های تخصصی دریافت نمایند: اعتبارات و تسهیل تجارت روشهای پرداخت و فناوری های مالی ابزارها و فرایندهای تامین مالی از بازار سرمایه خدمات بیمه ای صرافی و بانکداری بین الملل حقوقی در خصوص مسائل بانکی / مالی سرمایه گذاری فرم درخواست مشاوره بر اساس تدابیر اندیشیده شده مشتریان می‌توانند از تحلیل‌های روزآمد در خصوص مسائل جاری کسب و کار و فرصت و ظرفیت های پیش رو و در دسترس از طریق بولتن ها و گزارش های تحلیلی بهره‌مند گردند. فهرست بولتن‌ها و گزارش های تحلیلی فهرست وبینارهای برگزار شده فرم شرکت در وبینار آدرس کوتاه شده: https://enbank.ir/s/mfaoU2
محصولات و خدمات بانکداری شرکتی,چچ محصولات و خدمات بانکداری شرکتی محصولات و خدمات بانکداری شرکتی متناسب با نیازهای مشتریان شرکتی، گستره وسیعی از محصولات و خدمات مالی و بانکی را در بر می‌گیرد. در یک طبقه‌بندی کلی، این محصولات و خدمات به دو بخش محصولات و خدمات بانکی (نظیر انواع تسهیلات و تعهدات، انواع حساب‌ها، بانکداری مجازی و ...) و محصولات و خدمات مالی (نظیر محصولات و خدمات بیمه‌ای، لیزینگ، صرافی و ...) تقسیم شده که در ادامه جزئیات هر کدام تشریح می‌شود. لازم به ذکر است محصولات و خدمات مذکور برای مشتریان شرکتی متناسب با پرتفوی آنها، در چارچوب قوانین و مقررات جاری، سفارشی سازی می‌گردد. محصولات و خدمات بانکی محصولات و خدمات مالی بسته کارکنان شرکت‌ها سامانه خوشه فایلهای پیوست نقشه خدمات و محصولات بانکداری شرکتی آدرس کوتاه شده: https://enbank.ir/s/mfalmd
مدیر حساب,"چچ مدیر حساب ""مدیر حساب"" فردی است کارآزموده و متخصص در امور بانکی که از میان کارشناسان نخبه بانک براساس ویژگی‌های رفتاری و شخصیتی، دانش، تجربه و خلاقیت، انتخاب و متناسب با نوع، حوزه فعالیت، اندازه شرکت و ... برای ارایه خدمات به مشتریان بانکداری شرکتی آموزش دیده و توانمند شده است. ""مدیر حساب"" با تسلط بر دانش محصولات و خدمات بانکی و مالی و نیز با آگاهی از مسائل روز اقتصادی، ضمن ایفای نقش مشاور، با انجام کارشناسی جامع در تلاش است تا در کوتاه‌ترین زمان ممکن و با حداکثر کیفیت، فرآیند ارایه خدمت به مشتریان و پاسخ‌گویی به نیازهای ایشان را تسهیل و تسریع نماید. همچنین همراهی، همگامی و رصد مستمر نیازهای مشتریان در جهت رشد و توسعه کسب و کارهای ایشان و نیز تعاملات فی‌مابین بانک و مشتری از جمله نقش‌های اصلی ""مدیر حساب"" به شمار می‌رود. وظایف و مسئولیت‌های مدیر حساب: رابط شرکت و بانک برای هماهنگی و ارایه کلیه خدمات بانکی هماهنگ کننده کلیه نشست‌ها و جلسات مشترک همراه در جلسات و نشست‌های تجاری شرکت با هدف تسریع و تسهیل در دریافت خدمات بانکی کانال ارتباطی برای انعکاس کلیه نیازها، درخواست‌ها، انتقادها و پیشنهادها انجام کلیه مراحل اجرایی از مرحله درخواست خدمات تا حصول نتیجه، شامل اخذ درخواست، مدارک و مستندات، تشکیل پرونده، پیگیری اخذ مصوبات و هماهنگی برای اجرای آن تهیه برنامه‌های اعتباری و تامین مالی مورد نیاز برای یک دوره مالی فعالیت شرکت با هدف رشد و توسعه کسب و کار با استفاده از ظرفیت‌ها و فرصت‌های بانک و شرکت‌های تابعه ارایه دهنده و هماهنگ کننده برای دریافت خدمات بانکی و مالی (بیمه، سرمایه‌گذاری، لیزینگ، صرافی و ...) آدرس کوتاه شده: https://enbank.ir/s/mfalma"
مشتری بانکداری شرکتی,"چچ مشتری بانکداری شرکتی معیار انتخاب مشتریان برای بهره‌مندی از خدمات بانکداری شرکتی، شاخص فروش ، منطبق با صورت‌های مالی حسابرسی شده آنها می‌باشد. برای هر کدام از مشتریان شرکتی به منظور پاسخ‌گویی به نیازهای مالی و بانکی، یک ""کارشناس ارتباط با مشتریان"" تخصیص خواهد یافت. شرکتهای غیرپیمانکار پیمانکاران فروش / درآمد از 1.000میلیارد ریال و بیشتر از 300 میلیارد ریال و بیشتر *برای مشتریان پیمانکاری شاخص میزان ضمانت نامه ، سرمایه و گواهی های صلاحیت پیمانکاری نیز می تواند ملاک عمل باشد. همچنین شرکت‌های فعال در بخش پیمانکاری ، صنایع نفت، گاز و پتروشیمی، غذایی، دارویی، آرایشی – بهداشتی و خودرو ، فلزات اساسی ، از اولویت‌های بانکداری شرکتی بانک اقتصادنوین به شمار می‌روند. صنایع بازار هدف پیمانکاری صنعت ساختمان و پیمانکاری یکی از اصلی‌ترین محورهای توسعه است. محوری که همواره مسیر دست‌یابی به اهداف اقتصاد ملی و آبادانی ایران اسلامی را هدف‌گذاری کرده و با افتخار پیموده است. بی‌شک اجرای موفقیت‌آمیز پروژه‌های گوناگون عمرانی مرهون تلاش، تخصص و تعهد مدیران، مهندسان و کارگران زحمت‌کش و ساعی این صنعت می‌باشد. تحقق تمامی ظرفیت‌ها و قابلیت‌های اجرایی موجود صنعت ساختمان و پیمانکاری، مهمترین هدف و خواستگاه بانک اقتصادنوین به عنوان شریک تجاری ارزش‌آفرین بوده و هست‌. غذایی صنایع غذایی از صنایع استراتژیک کشور محسوب می‌شوند. بر همین اساس و با تلاش و تعهد فعالان این بخش اثرگذار اقتصادی، پیشرفت‌های قابل توجهی در این حوزه صورت گرفته است. بانکداری شرکتی بانک اقتصادنوین در تلاش است تا با ارایه راه‌حل‌های نوین و جامع، بیش از پیش در بالندگی این صنایع که مسئولیت امنیت غذایی کشور را بر دوش می کشند ، نقش‌آفرینی نماید. تجربه‌های کسب شده در این حوزه، در قالب بسته‌های محصولات و خدمات بانکی – مالی هم اینک در دسترس شرکت‌های غذایی است. دارویی، بهداشتی و آرایشی دارو از مهم‌ترین کالاها در تجارت امروزی بشر به لحاظ اثرگذاری آن بر سلامت انسان است. صنعت داروسازی به عنوان یکی از کلیدی‌ترین و عظیم‌ترین صنایع جهان مطرح است. در اختیار داشتن چنین صنعتی به منزله یکی از معیارهای مهم توسعه یافتگی کشورها شناخته می‌شود. صنعت داروی کشور علیرغم نوپا بودن و قدمت نه چندان دور و با توجه به چالش‌های پیش رو، امروزه توانسته بخش قابل توجهی از نیازهای دارویی داخل را تامین نماید. بانکداری شرکتی حمایت از این صنعت ، از طریق ارایه راه‌حل‌ها و خدمات و محصولات ارزش‌آفرین را پیش فرض خود دانسته و هدف‌گذاری نموده است. فلزات اساسی فلزات اساسی پس از پتروشیمی مهمترین صنعت صادراتی کشور به شمار می رود . سرمایه‌گذاری‌های صورت گرفته در صنایع فلزات اساسی طی سالیان گذشته ، رشد این بخش موثر اقتصادی را سبب شده است. این رشد در بخش فلزات اساسی در گرو رابطه اثربخش با بخش مالی به خصوص بانکداری است . هم اینک بانکداری شرکتی با ارایه ابزارهای متنوع و نوین بانکی و مالی، فصل نوینی در ارتباط ارزش‌آفرین با شرکت‌های فعال در صنایع فلزات اساسی گشوده است. فرصتی که شرکت‌ها با بهره‌گیری از آن می‌توانند به توسعه بیشتر بیاندیشند . نفت، گاز و پتروشیمی صنایع نفت و گاز و پتروشیمی با سهمی چشمگیری خود از تولید ناخالص داخلی، تامین ارز و انرژی، بزرگترین بخش صنعت کشور به حساب می‌آید. همچنین بر اساس این چشم انداز، جایگاه دومی در تولید نفت اوپک، جایگاه اولی جهان در تولید گاز طبیعی، جایگاه اولی منطقه در حوزه پالایش و جایگاه اولی منطقه در زمینه فناوری حوزه نفت و گاز در سال 1404 باید در اختیار ایران باشد که نیل به این اهداف مستلزم تنوع و توسعه روش‌های تامین مالی است. بر همین اساس بانکداری شرکتی ارایه راه‌‌حل‌های نوین بانکی و مالی به این صنعت را هدف‌گذاری کرده و به فعالان این حوزه ارایه می نماید . خودرویی صنعت خودرو سازی یکی دیگر از صنایع بزرگ کشور محسوب می شود. تولیدات خودروی ایران به عنوان بزرگترین خودروساز در خاورمیانه مطرح است . گذشت بیش از ۶۰ سال ، از تولد صنعت خودروسازی در ایران، نشان داده که این صنعت مهم و حیاتی کشور، فراز و نشیب‌های بسیاری را از سر گذرانده و اکنون به دوران پختگی خود رسیده است، هرچند راه پیش روی این صنعت با وجود برخی مشکلات، دشوار به نظر می‌رسد ، بیانگر اولویت این صنعت در رشد و توسعه اقتصادی کشور است . بدین ترتیب صنعت خودرو سازی یکی از کانون های توجه بانکداری شرکتی است برای ارائه خدمات ارزش آفرین است. آدرس کوتاه شده: https://enbank.ir/s/mfall8"
معرفی,چچ معرفی بانکداری شرکتی یک استراتژی در سطح کسب و کار بانکی و یکی از ارکان اصلی استراتژی کلان بانکداری جامع است. در این استراتژی تمرکز بر نیازهای مشتریان شرکتی و خلق راه‌حل‌های بانکی و مالی متناسب و پاسخ‌گویی موثر و دقیق به آنها در اولویت قرار می‌گیرد. بانکداری شرکتی، تمرکز یک بانک در ارائه خدمات اعتباری متناسب با نیازهای مالی و بانکی یک شرکت، تهیه بسته‌های متنوع و خاص تامین مالی، تسهیل تجارت بین‌المللی برای کسب و کارهای دارای بازارهای جهانی، اعطای خطوط اعتباری به شرکت‌ها، اعطای تسهیلات سرمایه در گردش ، کمک به مدیریت مالی شرکت‌ها، ارایه انواع خدمات مشاوره‌ای، مدیریت نقدینگی، خدمات بانکداری الکترونیکی، خدمات ارزی، خدمات مدیریت ریسک و ... است. بانکداران شرکتی، شرکایی معتمد و متخصص هستند که خدمات ارزش آفرین، متنوع، انعطاف پذیر، سریع و دقیقی را به مشتریان ارایه می‌کنند. آنها ضمن شناخت کامل از محیط کسب‌وکار، نیازهای مشتریان را در اولویت برنامه‌های خود قرار داده و ضمن برآوردن با کیفیت نیازها از طریق ارایه راه‌‌حل‌ها، مشاوره‌های تخصصی خود را متناسب با تحولات کسب و کار برای بهره‌برداری حداکثری از فرصت‌ها، در اختیار شرکای تجاری خود قرار می‌دهند. تدابیر اندیشیده شده در نظام بانکداری شرکتی بانک اقتصادنوین، به شکلی طراحی شده است تا نیازهای مالی و بانکی یک شرکت، با محوریت کارشناس ارتباط با مشتریان، در قالب خدمات و محصولات متمایز، خاص و سفارشی پاسخ داده شده و با تعامل سازنده و یادگیرنده، راه‌حل‌های متنوع، اثربخش و کارآمد برای کمک به تحقق اهداف و استراتژی‌های کسب و کار مشتریان، در اختیار آنها قرار گیرد. مشتری بانکداری شرکتی مدیر حساب محصولات و خدمات بانکداری شرکتی گروه خدمات مشاوره بانکداری شرکتی سوالات متداول چگونگی دریافت خدمات ارتباط با بانکداری شرکتی کاتالوگ بانکداری شرکتی شرکت در نظرسنجی مشتریان بانکداری شرکتی آدرس کوتاه شده: https://enbank.ir/s/mfall6
تسهیلات ارزی و خطوط اعتباری,چچ تسهیلات ارزی و خطوط اعتباری فاینانس قراردادهای تامین مالی میان‌مدت و بلندمدت (Finance) بانک اقتصادنوین هم‌تراز با بانک‌های تجاری معتبر کشور و همسو با سیاست‌های کلان بانک مرکزی جمهوری اسلامی ایران مبادرت به عقد قرارداد دریافت تسهیلات ارزی میان‌مدت (Finance) از تعدادی بانک‌های کارگزار خارجی نموده است. گفتنی است تسهیلات فاینانس برای خرید و اجرای طرح‌های سرمایه‌ای و تجهیزات، ماشین‌آلات خطوط تولیدی و خدمات اعم از نصب و راه‌اندازی، آموزش و دانش فنی استفاده می‌شود. ریفاینانس ریفاینانس خطوط اعتباری کوتاه مدتی است که بین بانک‌ها برقرار می‌گردد و برای ورود کالاهای اساسی و سرمایه‌ای استفاده می‌شود. از میان قراردادهای منعقده بخشی از تسهیلات ریفاینانس دریافتی اجرایی گردیده و در اختیار مشتریان شرکتی بانک قرار گرفته است. وارد کنندگان(مشتریان بانک‌ها) می‌توانند با موافقت بانک ایرانی(تسهیلات گیرنده) و از طریق گشایش اعتبار اسنادی دیداری به نفع فروشندگان از این خطوط اعتباری استفاده نمایند، بدین ترتیب که وجه کالای مورد سفارش توسط بانک تسهیلات دهنده در مقابل ارائه اسناد منطبق با شرایط اعتبار و قوانین بین‌المللی نقداً به فروشنده پرداخت شده و باز پرداخت اصل و فرع تسهیلات مذکور به بانک تسهیلات دهنده، ظرف مهلت مورد توافق بین دو بانک (در قراردادهای فعلی، 6 ماهه) توسط خریدار از طریق بانک تسهیلات گیرنده انجام خواهد شد. افراد حائز شرایط استفاده از خطوط اعتباری کلیه وارد¬کنندگان، اعم از تولیدی و تجاری که قصد واردات مواد اولیه، قطعات یدکی، ماشین‌آلات خطوط تولیدی را دارند می‌توانند بر حسب اولویت و ضوابط تعیین شده از سوی بانک مرکزی جمهوری اسلامی ایران و وزارت بازرگانی، اقدام به گشایش اعتبار اسنادی با استفاده از خطوط اعتباری بین بانکی (Refinance) نمایند. شرکتها و سازمان‌های وابسته به دولت (موضوع ماده 4 قانون محاسبات عمومی) نیز که به تایید معاونت برنامه‌ریزی و نظارت راهبردی رئیس‌ جمهور یا ذیحساب دستگاه ذیربط رسیده باشند (صرف نظر از اینکه دارای ردیف بودجه باشند یا نباشند)، چنانچه از منابع بودجه عمومی کشور به طور کلی یا برای ثبت سفارش خاصی استفاده نمی‌نمایند، می‌توانند از این خطوط اعتباری استفاده کنند. صندوق توسعه ملی بانک اقتصادنوین مشروط به انعقاد قراردادهای عاملیت با صندوق توسعه مالی پس از منعقد شدن قراردادهای حقوقی با متقاضیان و در صورت صدور مسدودی ارزی و مجوز پوشش مبالغ از سوی بانک مرکزی جمهوری اسلامی ایران اقدام به تأمین مالی طرح‌های معرفی شده و دارای اولویت از محل تسهیلات ارزی صندوق توسعه ملی می‌نماید. طرح‌های قابل قبول شامل طرح‌های حوزه انرژی( نفت، گاز، پترو شیمی و پالایشگاه) طرح‌ها و فعالیت‌هایی که بتوانند از محل ارزآوری ناشی از صادرات محصولات اصل و سود تسهیلات دریافتی را به صورت ارزی بازپرداخت نمایند. طرح‌ها و فعالیت‌های حمل و نقل ریلی مشروط به تقبل فروش ارز از سوی بانک مرکزی جمهوری اسلامی ایران به این طرح‌ها برای بازپرداخت تسهیلات دریافتی طرح‌های نیروگاهی و آب شیرین‌کن‌ها مشرو ط به به بازپرداخت اقساط به صورت ارزی استفاده کنندگان مجاز براساس نظامنامه ضوابط و شرایط اعطای تسهیلات ارزی صندوق توسعه ملی خط اعتباری با پوشش هالک بانک خط اعتباری در هالک بانک ترکیه صرفاً برای تخصیص به واردات دارو و تجهیزات پزشکی، به منظور استفاده در قالب خط اعتباری ریفاینانس فراهم است. آدرس کوتاه شده: https://enbank.ir/s/mfalwU
ضمانت‌نامه‌هـای ارزی,چچ ضمانت‌نامه‌هـای ارزی تعریف ضمانت‌نامه ضمانت‌نامه بانکی ، تعهد کتبی وغیر قابل برگشت برای پرداخت مبلغ معینی به ارز یا ریال به ذینفع ضمانت‌نامه (خریدار/ کارفرما) است، در صورتی که ضمانت‌خواه (فروشنده/ پیمانکار) از انجام تعهدات خود بر اساس قرارداد پایه‌ی موضوع ضمانت‌نامه، منعقده بین ذی‌نفع و ضمانت‌خواه، قصور نماید یا به هر دلیلی از انجام قرارداد مربوطه خودداری ورزد. انواع ضمانت‌نامه‌های بانکی به لحاظ کاربردی ضمانت‌نامه حسن انجام کار این نوع ضمانت‌نامه برای تضمین و اطمینان از انجام صحیح، کامل و به موقع تعهدات (فروش کالا/ ارائه خدمات) توسط ضمانت‌خواه (پیمانکار/ فروشنده)، به نفع ذ‌ی‌نفع (خریدار/ کارفرما) مطابق با مفاد قرارداد منعقده فی‌مابین صادر می‌گردد و در صورتی‌که حسب اعلام کتبی ذینفع، ضمانت¬خواه از انجام تعهدات خود قصور نماید، بانک ضامن متعهد به پرداخت مبلغ ضمانت‌تنامه طبق مفاد و شرایط آن به ذی‌نفع است. ضمانت‌نامه پیش پرداخت در برخی از قراردادها ضمانت‌خواه (فروشنده/ پیمانکار) درخواست می نماید که درصدی از ارزش پیمان (فروش کالا/ ارائه خدمات)، در قرارداد منعقده با ذینفع (خریدار/ کارفرما)، برای شروع عملیات موضوع پیمان، به‌منظور تقویت بنیه مالی ضمانت‌خواه برای مواردی مانند تجهیز کارگاه، تکمیل تجهیزات و غیره تحت عنوان پیش پرداخت و در مقابل دریافت ضمانت¬نامه ای تحت همین عنوان به او پرداخت گردد. به موجب این ضمانت‌نامه، ذینفع اطمینان کافی از انجام به موقع تعهدات از سوی ضمانت¬خواه دارد و به تناسب پیشرفت کار و ارائه صورت وضعیت از سوی ضمانت‌خواه، مبلغ ضمانت‌نامه از سوی ذی‌نفع قابل کاهش است. ضمانت‌نامه شرکت در مناقصه یا مزایده شرکت‌ها، سازمان‌ها و موسسات دولتی، خصوصی یا اشخاص حقیقی معمولاً برای خرید یا فروش اموال یا برای اجرای پروژه‌ها یا تأمین خدمات مورد نیاز خود اقدام به برگزاری مناقصه یا مزایده می‌نمایند. در این خصوص کارفرما برای اطمینان از دریافت پیشنهادات واقعی شرکت کننده در مناقصه و ارائه پیشنهادات سنجیده و مطلوب از لحاظ مشخصات فنی و قیمت از سوی ایشان، از اشخاص شرکت کننده در مناقصه یا مزایده می‌خواهد که به همراه پیشنهاد خود، ضمانت نامه ای به وی تسلیم نمایند تا در صورت برنده شدن در مناقصه/ مزایده از عقد قرارداد مربوطه خودداری نکنند و به شرایط پیشنهاد خود پایبند باشند. ضمانت‌نامه استرداد کسور وجه الضمان گاهی اوقات ذینفع ضمانت‌نامه (خریدار/ کارفرما) برای اطمینان از صحت ایفای تعهدات ضمانت‌خواه (فروشنده/ پیمانکار)، مبالغی را (که معمولا از 10 درصد مبلغ قرارداد فراتر نمی‌رود)، به عنوان تضمین حسن اجرای کار/ تعهدات از مبلغ ناخالص صورت وضعیت‌ها/ سیاهه‌های صادره توسط پیمانکار کسر و در حسابی نزد خود نگهداری می نماید، که بنا به تقاضای ضمانت‌خواه می‌تواند در مقابل ارائه ضمانت نامه بانکی استرداد کسور وجه‌الضمان، مبلغ کسور تضمین حسن اجرای کار/ تعهدات را برای جبران کمبود نقدینگی ضمانت‌خواه به وی مسترد نماید. انواع ضمانت‌نامه‌های ارزی از لحاظ نحوه صدور ضمانت‌نامه مستقیم ضمانت‌نامه‌ای که مستقیماً توسط بانک ضامن و بنا به تقاضای ضمانت‌خواه و بدون دخالت بانک کارگزار دیگری، به نفع ذی‌نفع ضمانت‌نامه صادر می‌گردد. ضمانت‌نامه غیرمستقیم ضمانت‌نامه‌ای که به پشتوانه ضمانت‌نامه متقابل دریافتی از بانک کارگزار (خارجی یا داخلی) ، توسط بانک ضامن به نفع ذی‌نفع صادر می‌گردد. انواع ضمانت‌نامه‌های ارزی از لحاظ ماهیت ضمانت‌نامه وارداتی به‌ آن دسته از ضمانت‌نامه‌هایی اطلاق می‌گردد که به پشتوانه ضمانت¬نامه متقابل دریافتی از یک بانک‌کارگزار خارجی به عنوان وثیقه (Collateral)، به درخواست فروشنده/ پیمانکار خارجی، توسط بانک ایرانی به نفع خریدار/ کارفرمای ایرانی به ارز یا ریال صادر می‌شوند. ضمانت‌نامه صادراتی به‌ آن دسته از ضمانت‌نامه ‌هایی اطلاق می‌گردد که به درخواست و پشتوانه وثایق دریافتی از ضمانت‌خواه (پیمانکار/ فروشنده‌ی) ایرانی (و یا ارائه ضمانت‌نامه متقابل توسط یکی از بانک‌های داخلی به عنوان وثیقه) به نفع ذینفع (خریدار/ کارفرمای) خارجی، (در مورد قراردادهای بین‌المللی داخل کشور و در قالب قراردادهای داخلی، به نفع ذینفع ایرانی) به ارز (یا ریال) صادر می‌گردد. انواع ضمانت‌نامه‌های صادراتی بر اساس تقسیم بندی مجموعه مقررات ارزی بانک مرکزی جمهوری اسلامی ایران ضمانت‌نامه‌های صادراتی موضوع صدور خدمات فنی و مهندسی ضمانت‌نامه‌های صادراتی موضوع صدور کالای تولیدی (صنعتی، کشاورزی، معدنی و...) ضمانت‌نامه‌های صادراتی موضوع قراردادهای داخلی سایر ضمانت‌نامه‌های ارزی مدارک مورد نیاز دریافت و تکمیل فرم‌ها و تعهدنامه‌های مربوط به درخواست ضمانت‌نامه از شعبه دارنده حساب در سربرگ شرکت با امضاء و مهر مجاز (تأییدیه امضا توسط شعبه الزامی است) ارائه تصویر مدارک مربوط به رابطه پایه اعم از آگهی/ دعوت‌نامه شرکت در مناقصه، قرارداد، اعتبار اسنادی، ابلاغیه ارجاع کار و سایر اسناد مربوطه در دو نسخه (برابر اصل نمودن کلیه نسخ توسط شعبه اجباری است) ارائه کلیه مدارک مورد نیاز مراجع اعتباری بانک (شعبه و مراجع بالاتر) ارائه سایر مدارک متناسب با شرایط خاص درخواست دریافت مجوز بانک مرکزی جمهوری اسلامی ایران توسط بانک تبصره 1: در صورت تودیع کل مبلغ ضمانت‌نامه به صورت ارز، نیاز به دریافت مجوز بانک مرکزی جمهوری اسلامی ایران، نیست. تبصره 2: صدور انواع ضمانت‌نامه‌ها در قالب قراردادهای داخلی تا سقف ده میلیارد ریال نیازی به دریافت مجوز بانک مرکزی جمهوری اسلامی ایران ندارد. تبصره 3: صدور انواع ضمانت¬نامه‌های ارزی مورد نیاز اشخاص حقیقی وحقوقی غیر ایرانی صرفاً در صورت توثیق 100 درصد عین وجه‌الضمان به ارز و بدون دریافت مجوز از بانک مرکزی جمهوری اسلامی ایران امکان‌پذیر است. وثایق و تضامین مورد نیاز میزان وثایق مطابق با مفاد آئین‌نامه صدور ضمانت‌نامه و ظهرنویسی از طرف بانک‌ها و حسب مجموعه مقررات ‌ارزی ابلاغی توسط بانک مرکزی جمهوری اسلامی ایران و همچنین خط مشی اعتباری بانک و تصمیم مراجع اعتباری، بر اساس ظرفیت و اهلیت اعتباری مشتری در چارچوب ضوابط و مقررات مربوطه تعیین خواهد گردید. کارمزد مبنای تعرفه کارمزد براساس نوع و ترکیب وثایق مأخوذه، به صورت روزشمار و به عهده بانک کارگزار/ ضمانت‌خواه است. آدرس کوتاه شده: https://enbank.ir/s/mfalwT
بروات اسنادی,"چچ بروات اسنادی ثبت سفارش برات اسنادی یکی از روش‌های پرداخت بهای معامله در معاملات است که در ایران به نام ""ثبت سفارش براتی"" یا ""برات اسنادی"" شناخته می‌شود. این روش در معاملات بین‌المللی تحت عنوان روش وصولی اسنادی یا Collection Documentary مورد استفاده قرار می‌گیرد. این روش در مقایسه با اعتبار اسنادی، برای خریدار ریسک کمتر و برای فروشنده ریسک بیشتری را در بردارد، لذا در مواردی بعنوان روش پرداخت مورد استفاده قرار می‌گیرد که اعتماد و اطمینان نسبی بین فروشنده و خریدار وجود دارد. در برات اسنادی، بانک به عنوان امین و واسطه میان خریدار و فروشنده قرار می‌گیرد و به دستور فروشنده اسنـاد مربوط به حمل کالا یا انجام خدمات را در مقابل دریافت مبلغ بدهی یا قبول برات به خریدار تحویل می‌دهد. اشخاص مشمول: همه اشخاص حقیقی و حقوقی واردات مجاز: همه کالاهای مجاز (مطابق مقررات واردات و صادرات) مراحل انجام کار مراجعه مشتری به وزارت‌خانه ذی‌ربط و ارائه پروفرما، و دریافت مجوز ورود کالا یا کالا - خدمات مراجعه مشتری به وزارت صنعت، معدن و تجارت و دریافت مجوز ورود کالا ارائه مدارک لازم (شماره هشت رقمی ثبت سفارش دریافت شده از وزارت صنعت، معدن و تجارت، پروفرما، بیمه نامه، و درصورت نیاز مجوز سازمان حمل و نقل و پایانه‌های کشور) به یکی ازشعب بررسی اهلیت اعتباری مشتری، صدور مصوبه اعتباری، و تعیین میزان پیش دریافت در صورت لزوم ابلاغ شماره برات به مشتری دریافت اسناد حمل پیوست برات، از طریق بانک کارگزار پرداخت حق تمبر مالیاتی توسط مشتری وارائه رسید پرداخت به شعبه در مورد بروات دیداری، تامین وجه توسط مشتری، ظهرنویسی و تحویل اسناد به مشتری، و پرداخت وجه بر حسب مورد (ویژه برات‌های دیداری) در مورد بروات مدت‌دار، پذیره نویسی توسط مشتری، تضمین پرداخت توسط شعب (در صورت درخواست مشتری و پذیرش بانک)، ظهرنویسی و تحویل اسناد حمل به مشتری برای ترخیص کالا (ویژه برات‌های مدت‌دار) ترخیص کالا توسط مشتری و ارائه جواز سبز گمرکی مطابق، در خصوص کلیه بروات اسنادی که ارز آن از محل ارز بین بانکی تامین و پرداخت گردیده است. آدرس کوتاه شده: https://enbank.ir/s/mfalwQ"
اعتبارات اسنادی,چچ اعتبارات اسنادی وفق مجموعه مقررات متحد الشکل اعتبارات اسنادی (UCP600)، اعتبار اسنادی عبارت است از هرگونه ترتیباتی، به هر نام یا توصیفی، که در بر گیرنده تعهد قطعی و برگشت ناپذیر بانک گشاینده نسبت به پذیرش پرداخت اسناد ارائه شده طبق شرایط اعتبار است. 1. اعتبارات اسنادی دیداری الف) گشایش اعتبار اسنادی دیداری، بابت واردات کالا مراحل انجام کار اشخاص مشمول: همه اشخاص حقیقی و حقوقی انوع کالا: کالاهای مجاز طبق مقررات صادرات و واردات و اولویت‌بندی کالاها 1. دریافت پروفرما وانجام ثبت سفارش از سوی مشتری وعنداللزوم دریافت مجوزهای ذیربط 2. ارائه مدارک لازم (شماره هشت رقمی ثبت سفارش انجام شده، پروفرما، بیمه‌نامه، فرم پذیرش بازرسی قبل از حمل از شرکت بازرسی مجاز) به شعبه مورد نظر مشتری تبصره: انجام تشریفات مناقصه یا ارائه مجوز ترک تشریفات مناقصه برای خریدهای دولتی بیش از ده میلیون دلار الزامی است. 3. بررسی اهلیت وظرفیت اعتباری مشتری، صدور مصوبه اعتباری، و تعیین میزان پیش دریافت مورد نیاز 4. تامین هزینه‌های گشایش اعتبار اسنادی توسط مشتری 5. گشایش اعتبار اسنادی پس از طی مراحل تخصیص ارز از طریق بانک مرکزی جمهوری اسلامی ایران و خرید ارز مربوطه وفق مصوبه 6. وصول اسناد حمل از کارگزار 7. تأمین معادل ریالی تتمه وجه اعتبار توسط مشتری، ظَهرنویسی و تحویل اسناد به مشتری برای ترخیص کالا 8. ترخیص کالا توسط مشتری و ارائه شماره کوتاژ به شعبه برای رفع تعهد ارزی ب) واردات خدمات و کالا - خدمات، از راه گشایش اعتبار اسنادی اگر ارزش واردات خدمات یا کالا - خدمات بیش از مبلغ مذکور باشد، اخذ مجوز از بانک مرکزی جمهوری اسلامی ایران ضروری است. مراحل انجام کار اشخاص مشمول: همه اشخاص حقیقی و حقوقی نوع خدمات: خدمات مشاوره کارشناسان خارجی،‌ انجام آموزش (اعم از داخل کشور و خارج از کشور)، خدمات کارشناسی نصب و راه اندازی دستگاه‌هایی که به خارج ارسال می شود، خدمات ایزو برای استفاده از شبکه رایانه ای (مانند اینترنت و اجاره دستگاه‌ها)، اسناد طراحی و مهندسی و جز آن (کمتر از 900.000 دلار) 1. مراجعه مشتری به وزارت‌خانه ذیربط، ارائه پروفرما، و دریافت مجوز ورود کالا تبصره: چنانچه صرفاً ورود خدمات منظور باشد، مراجعه مشتری به بانک مرکزی جمهوری اسلامی ایران - اداره نظارت ارز، و دریافت اوراق ثبت خدمت، سپس مراجعه به شعبه برای دریافت شماره هشت رقمی 2. ارائه مدارک لازم به یکی از شعب بانک، شماره هشت رقمی ثبت سفارش یا اوراق ثبت خدمت (بنا به مورد)، پروفرما، و درصورت نیاز مجوز سازمان حمل و نقل و پایانه‌های کشور 3. بررسی اهلیت و ظرفیت اعتباری مشتری، صدور مصوبه اعتباری، و تعیین میزان پیش پرداخت مورد نیاز 4. تامین هزینه‌های افتتاح اعتبار اسنادی، توسط مشتری 5. گشایش اعتبار اسنادی، با درج شرط ارائه 10 درصد ضمانت‌نامه حسن انجام کار (از راه ارسال پیام سوئیفتی) تبصره: درج شرط کسر مالیات و دیگر کسور قانونی از مبلغ خدمات مطابق نظر وزارت امور اقتصادی و دارایی، در شروط اعتبار اسنادی ضروری است، مگر آنکه وزرات مذکور کسر مالیات را ضروری نداند. 6. ارائه صورت‌حساب انجام کار و دریافت تاییدیه خریدار 7. تامین مابه‌التفاوت مبلغ پیش دریافت اولیه تا وجه مورد نیاز توسط مشتری، و پرداخت وجه به ذ‌‌ی‌نفع 8. ارائه مدارک لازم برای رفع تعهد ارزی بنا به مجموعه مقررات ارزی بانک مرکزی جمهوری اسلامی ایران 2. اعتبار اسنادی مدت‌دار اعتبار اسنادی مدت‌دار حداکثر 12 ماهه برای واردات مواد اولیه موردنیاز واحدهای تولیدی استفاده از این ابزار با هدف حمایت از تولید داخل و صرفاً برای تولیدکنندگانی امکان‌پذیر است که اقدام به واردات مواد اولیه موردنیاز واحدهای تولیدی خود می‌نمایند. این اعتبار به صورت اعتبار فروشنده (Supplier Credit) بوده و خریدار باید با استفاده از اعتبار خود، نظر فروشنده را نسبت به پرداخت مدت‌دار بهای کالاها و هزینه‌های جانبی مربوطه جلب نماید. مراحل انجام کار اشخاص مجاز: تامین کنندگان مواد اولیه مورد نیاز واحدهای تولیدی واردات مجاز: مواد اولیه موردنیاز واحدهای تولیدی مجاز به ورود مطابق مقررات 1. ارائه پروفرما و دریافت مجوز وزارتخانه ذی‌ربط به وسیله تولیدکننده 2.ارائه درخواست استفاده از تسهیلات به همراه مدارک لازم برای گشایش اعتبار اسنادی به شعبه 3. پس از ظرفیت سنجی اعتباری مشتری، صدور مصوبات اعتباری مربوطه و تعیین میزان پیش دریافت و میان دریافت 4. بررسی مطابقت با قوانین بانک مرکزی جمهوری اسلامی ایران 5. دریافت مجوزهای لازم 6. تامین پیش دریافت و هزینه‌های گشایش اعتبار اسنادی توسط مشتری 7. گشایش اعتبار اسنادی مدتدار 12 تبصره: درخصوص واردات قطعات و ملزومات صنایع خودرویی کشور، مدت فوق می تواند به 18 ماه افزایش یابد. 8. حمل کالا و دریافت اسناد حمل از کارگزار 9. تامین میان دریافت و کارمزدهای مربوطه توسط مشتری 10. ظَهرنویسی و تحویل اسناد به مشتری برای ترخیص کالا 11. ترخیص کالا توسط مشتری و ارائه جواز سبز گمرکی مطابق با شرایط اعتبار اسنادی برای رفع تعهد ارزی 12. تامین مابقی مبلغ اعتبار در سررسید پرداخت توسط مشتری آدرس کوتاه شده: https://enbank.ir/s/mfalwO
واردات کالا از طریق حواله ارزی,"چچ واردات کالا از طریق حواله ارزی واردات کالا از طریق""حواله ارزی از محل ثبت سفارش""، یکی از روش های پرداخت است که در این روش قبل از ارسال کالا و صدور اسناد و بر اساس پروفرما وجه کالا توسط خریدار به فروشنده پرداخت می‌گردد (Full Advance Payment). این روش فاقد تضامین لازم از جانب فروشندگان بابت تنظیم اسناد و ارسال کالا است و در مقایسه با اعتبار و بروات بیشترین ریسک را برای واردکننده کالا به همراه دارد. اشخاص مشمول: همه اشخاص حقیقی و حقوقی کالاهای مجاز: همه کالاهای مجاز (مطابق مقررات واردات و صادرات) مراحل انجام کار 1. مراجعه مشتری به وزارت خانه ذیربط، ارائه پروفرما، و دریافت مجوز ورود کالا 2. مراجعه مشتری به وزارت صنعت، معدن و تجارت، و دریافت مجوز ورود کالا 3. ارائه مدارک لازم (شماره هشت رقمی ثبت سفارش دریافت شده از وزارت صنعت، معدن و تجارت، پروفرما، بیمه‌نامه، و در صورت نیاز مجوز""سازمان حمل و نقل و پایانه های کشور"") به یکی از شعب تبصره: انجام تشریفات مناقصه یا ارائه مجوز ترک تشریفات مناقصه برای خریدهای دولتی بیش از ده میلیون دلار ضروری است. 4. بررسی اهلیت اعتباری مشتری، و صدور مصوبه اعتباری 5. دریافت مجوز ارسال حواله از بانک مرکزی جمهوری اسلامی ایران در خصوص حواله‌هایی که مبلغ آنها بیش از اندازه مجاز (تعیین شده در مقررات) باشد 6. دریافت مصوبه شعبه 7. تامین هزینه‌های صدور حواله، توسط مشتری 8. ارسال حواله ارزی 9. حمل کالا و دریافت اسناد حمل 10. ظَهرنویسی و تحویل اسناد به مشتری برای ترخیص کالا 11. ترخیص کالا و اعلام مراتب توسط مشتری به بانک برای رفع تعهد ارزی آدرس کوتاه شده: https://enbank.ir/s/mfalwG"
حواله‌های ارزی,چچ حواله‌های ارزی الف - حواله ارزی صادره تامین وجه حواله از محل حواله از خارج از کشور/ حواله داخل کشور تکمیل فرم درخواست صدور حواله ارزی (به زبان انگلیسی)، مشتمل بر: حواله ارزی بابت واردات کالا و خدمات از محل اوراق ثبت سفارش/ خدمت: در خصوص واردات کالا از طریق حواله، تکمیل تعهدنامه ورود و ترخیص کالای خریداری شده از خارج، ارائه برگه‌های ثبت سفارش، پروفرما، بیمه‌نامه باربری الزامی است. شایان ذکر است انجام حواله برای واردات کالا از محل اوراق ثبت سفارش با تخصیص ارز توسط بانک مرکزی ج .ا.ا ، تأمین آن توسط بانک مرکزی ج .ا.ا، ارز ارائه شده در سامانه نیما، ارز حاصل از صادرات غیرنفتی، ارز اشخاص و ... امکان‌پذیر است. 1. نام، آدرس، و شماره تلفن فرستنده 2. نام، آدرس، و مشخصات سویفتی بانک ذی‌نفع 3. شماره حساب گیرنده حواله یا IBAN number 4. مشخصات کامل ذی‌نفع حواله 5. مشخص کردن دلایل صدور حواله ب - حواله ارزی وارده افتتاح حساب یا داشتن حساب (ارزی یا ریالی) نزد بانک آدرس کوتاه شده: https://enbank.ir/s/mfalwB
خرید و فروش ارز,چچ خرید و فروش ارز خرید و فروش اسکناس با فراهم شدن امکان خرید و فروش اسکناس به نرخ اعلامی بانک مرکزی ج.ا.ا، این بانک آمادگی خرید و فروش اسکناس براساس ضوابط و مقررات بانک مرکزی را دارد. • خرید اسکناس به نرخ ETS در کلیه شعب بانک خرید ارز 1. خرید ارز به نرخ بانکی: در این نوع خرید ارز از بانک مرکزی، این بانک به نیابت از مشتری اقدام به خرید ارز بر اساس ثبت سفارش‌های گروه کالایی اول مشتریان می‌نماید، این بانک امکان خرید ارز از نوع نرخ بانکی در همه کارگزارانی را که بانک مرکزی امکان تامین ارز در آن کارگزار را داشته باشد دارد. 2. خرید ارز به نرخ سنا از سامانه نیما: این نوع از خرید ارز مربوط به کالاهای گروه دوم و سوم است که این بانک به عنوان یکی از بانک‌های منتخب امکان خرید ارز به نرخ ETS از بانک مرکزی و متعاقباً کارسازی آن به صورت حواله و اعتبار اسنادی را دارد. آدرس کوتاه شده: https://enbank.ir/s/mfalwR
سپرده‌های ارزی,چچ سپرده‌های ارزی افتتاح سپرده‌های ارزی به نام اشخاص حقیقی و حقوقی دارندگان حواله‌های ارزی با منشاء خارجی، داخلی و ارز نقدی (اسکناس) می‌توانند با مراجعه به بانک‌های عامل اقدام به افتتاح سپرده‌های قرض الحسنه ارزی با رعایت قانون مبارزه با پولشویی نمایند. شرایط افتتاح سپرده افتتاح سپرده‌های ارزی به نام کلیه اشخاص حقیقی و حقوقی ایرانی و خارجی انواع سپرده‌های ارزی سپرده‌های ارزی به یکی از صورت‌های زیر قابل افتتاح هستند: سپرده‌های قرض‌الحسنه پس‌انداز ارزی: افتتاح سپرده ارزی به ارزهای یورو و دلار آمریکا با حداقل 100 واحد امکان‌پذیر است. سپرده‌های قرض‌الحسنه جاری ارزی: افتتاح سپرده ارزی به ارزهای یورو و دلار آمریکا با حداقل 100 واحد امکان‌پذیر است. آدرس کوتاه شده: https://enbank.ir/s/mfalrS
آشنایی با عقود اسلامی,"چچ آشنایی با عقود اسلامی قرض‌الحسنه عـقدی است که به موجب آن یکی از طرفین (قرض ‏دهنده)، مقدار معینی از مال خود را به طرف دیگر (قرض ‏گیرنده) تملیک می‏کند که قرض‏ گیرنده مثل و یا در صورت عــدم امکان، قیمت آن را به قرض‏ دهنده رد نماید. بانک‏ها، به منظور تحقق اهداف مقرر در بندهای (2) و (9) اصل (43) قانون اساسی و همچنین رفع نیازهای اساسی اشخاص، با تخصیص بخشی از منابع خود طبق ضوابطی که به تصویب شورای پول و اعتبار و تایید مقامات مربوط رسیده، در موارد ذیل مبادرت به پرداخت قرض‏الحسنه می‏نمایند: الف- تامین وسائل و ابزار و سایر امکانات، برای ایجاد کار جهت کسانی که فاقد این‏گونه امکانات می‏باشند، در شکل تعاونی. ب- کمک به امر افزایش تولید، با تاکید بر تولیدات کشاورزی ـ دامی ـ صنعتی. ج- رفع احتیاجات ضروری. هزینه‌های پرداخت قرض‏الحسنه در هر مورد، بر اساس دستورالعمل بانک مرکزی جمهوری اسلامی ایران محاسبه و از قرض‏ گیرنده دریافت خواهد شد. مشارکت مدنی عبارت است از درآمیختن سهام الشرکه نقدی و یا غیرنقدی اشخاص حقیقی و یا حقوقی متعدد به نحو مشاع و به منظور انتفاع،‌ طبق قرارداد. مشارکت مدنی توسط بانک‏ها به منظور ایجاد تسهیلات لازم برای فعالیت‏های: تولیدی، بازرگانی و خدماتی صورت خواهد گرفت؛ موضوع مشارکت باید مشخص باشد. ‌شرکت مدنی در صورتی تشکیل و تحقق خواهد یافت که شرکا طبق قرارداد، سهم‏الشرکه نقدی خود را به حساب مخصوصی که در بانک برای شرکت افتتاح می‏گردد،‌ واریز نمایند و در صورتی که تمام یا قسمتی از سهم‌الشرکه غیرنقدی باشد، طبق مقررات مشارکت مدنی، این سهم‌الشرکه به مدیر یا مدیران شرکت مدنی تحویل گردد. ‌پرداخت سهم‌الشرکه شرکاء در مشارکت مدنی می‏توانند،‌ طبق قرارداد، به دفعات صورت گیرد. مشارکت مدنی پس از اتمام موضوع شرکت، تصفیه و مرتفع می‏شود. بانک‏ها مکلف‏اند در قرارداد مشارکت مدنی تصریح نمایند که مدیر و یا مدیران شرکت‏های مدنی که طبق این مقررات تشکیل می‏شوند، ‌بیش از مال‌الشرکه واریز شده به حساب و یا تحویل شده به مدیر یا مدیران شرکت، مجاز به انجام معامله و قبول تعهدات مالی نمی‏باشند. مشارکت حقوقی منظور از مشارکت حقوقی عبارت است از: تامین قسمتی از ""سرمایه"" شرکت‏های سهامی جدید و یا خرید قسمتی از سهام شرکت‏های سهامی موجود. بانک‏ها می‏توانند، ‌به منظور ایجاد تسهیلات لازم برای گسترش فعالیت بخش‏های مختلف تولیدی، بازرگانی و خدماتی، قسمتی از سرمایه مورد نیاز شرکت‏های سهامی را که برای امور مذکور تشکیل شده و یا می‏شوند، تامین نمایند. بانک‏ها موظف‏اند؛ قبل از مشارکت، وضعیت شرکت‏های سهامی را که سهام آنها موضوع خرید است و یا طرح ارائه شده برای مشارکت را از لحاظ فنی، مالی و اقتصادی (در حد نیاز بانک) بررسی و ارزیابی نمایند. مشارکت هر بانک از محل منابع بانک و سپرده‏های سرمایه‏گذاری، در صورتی مجاز است که نتیجه بررسی و ارزیابی حاکی از پیش‏بینی عدم زیان‏دهی مشارکت باشد. حداقل نسبت سرمایه شرکت‏هایی که بانک‏ها در آنها مشارکت می‏نمایند، به کل منابع مالی این قبیل شرکت‏ها، در بدو مشارکت، عنداللزوم توسط بانک مرکزی تعیین خواهد شد. بانک‏ها می‏توانند سهام خود در شرکت‏های سهامی را به فروش برسانند. بانک مرکزی می‏تواند عنداللزوم نسبت مشارکت یک و یا چند بانک، از محل منابع بانک و سپرده‏های سرمایه‏گذاری در یک شرکت سهامی جدید و همچنین نسبت سهام خریداری توسط یک و یا چند بانک از محل مذکور،‌ در یک شرکت سهامی موجود را تعیین نماید. سرمایه‌گذاری مستقیم سرمایه‏گذاری مستقیم عبارت است از: تامین سرمایه لازم جهت اجرای طرح‏های تولیدی و طرح‏های عمرانی انتفاعی توسط بانک‏ها. بانک‏ها به هیچ وجه حق ندارند در تولید اشیاء تجملی و مصرفی غیر ضروری سرمایه‏گذاری نمایند. نسبت سرمایه به کل منابع مالی لازم برای اجرای طرح، ‌تا مرحله بهره‏برداری‌، نباید از چهل درصد کمتر باشد. صد در صد سرمایه‏گذاری ثابت برای اجرای این‏گونه طرح‏ها باید به صورت منابع مالی بلندمدت (اعم از: سرمایه و یا سایر منابع) تامین شود. اجرای طرح‏های سرمایه‌گذاری مستقیم با تشکیل شرکت‏های سهامی مجاز می‏باشد. شرکت‏های سهـامی که طبق این مقررات به صورت مستقل از بانک‏ها تشکیل می‏گردند، تابع اساسنامه، مقررات و آئین‏نامه‌های ناظر به خود می‏باشند. بانک‏ها موظف‏اند؛ قبل از اقدام به سرمایه‏گذاری مستقیم، طرح موضوع سرمایه‏گذاری را از لحاظ اقتصادی فنی و مالی (در حد نیاز بانک) بررسی و ارزیابی نمایند. سرمایه‏گذاری مستقیم از محل منابع بانک و سپرده‏های سرمایه‏گذاری در این قبیل طرح‏ها، در صورتی مجاز است که نتیجه بررسی و ارزیابی طرح از لحاظ مالی قابل توجیه باشد. مضاربه مضاربه قراردادی است که به موجب آن یکی از طرفین (مالک) عهده دار تامین سرمایه (نقدی) می‏گردد؛ با قید اینکه طرف دیگر (عامل) با آن تجارت کرده و در سود حاصله شریک باشند. بانک‏ها می‏توانند به منظور ایجاد تسهیلات لازم جهت گسترش امور بازرگانی، به عنوان مالک، سرمایه نقدی (منابع) لازم را در اختیار عامل اعم از شخص حقیقی یا حقوقی قرار دهند. بانک‏ها در اعـطای این تسهیلات به تعاونی‏های قانونی اولویت خواهند داد. بانک‏ها در امر واردات مجاز به مضاربه با بخش خصوصی نمی‏باشند. انواع هزینه‌های قابل قبول در مضاربه، توسط بانک مرکزی تعیین و اعلام می‌گردد. معاملات سلف منظور از معامله سلف پیش‏خرید نقدی محصولات تولیدی به قیمت معین می‏باشد. (با توجه به ضوابط شرعی) بانک‏ها می‏توانند، ‌به منظور ایجاد تسهیلات لازم جهت تامین سرمایه در گردش واحدهای تولیدی ـ ‌اعم از اینکه مالکیت این واحدها متعلق به شخص حقیقی و یا حقوقی باشدـ. منحصرا بنا به درخواست این‏گونه واحدها، مبادرت به پیش‏خرید محصولات تولیدی آنها بنمایند. بانک‏ها از فروش محصولات تولیدی پیش‏خرید شده، قبل از سررسید تحویل ممنوع می‏باشد، مگر اینکه مبیع قبل از سررسید به بانک تحویل شده باشد. پیش‏خرید محصولات واحدهای تولیدی، ‌طبق قرارداد،‌ توسط بانک‏ها در صورتی مجاز است که این‏گونه محصولات: الف ـ توسط واحد درخواست‏کننده، تولید شود. ب ـ سریع‌الفساد نباشد. (مگر اینکه امکان اقدامات احتیاطی لازم جهت جلوگیری از فساد در فاصله تحویل و فروش وجود داشته باشد) ج ـ سهل‏البیع باشد.: منظور از عبارت ""سهل البیع"" آن است که هنگام پیش‏خرید، بانک اطمینان حاصل نماید که محصولات تولیدی مورد معامله در سررسید تحویل به سهولت قابل فروش است. قیمت پیش‏خرید محصولات تولیدی توسط بانک‏ها و با توجه به عوامل موثر در تعیین قیمت، از جمله: پیش‏بینی قیمت فروش آنها در سررسید تحویل و همچنین سود بانک، تعیین خواهد شد. در هر حال، قیمت پیش‏خرید نباید از قیمت نقدی این‏گونه محصولات در زمان انجام معامله بیشتر باشد. بانک‏ها مکلف‏اند؛ در معاملات پیش‏خرید محصولات تولیدی، موارد زیر را رعایت نمایند و در قرارداد مربوط ملحوظ دارند: الف ـ تعیین مشخصات اصلی این قبیل محصولات به نحوی که مشخص‏کننده قیمت باشد. ب ـ پرداخت تمام قیمت پیش‏خرید محصولات پیش‏خرید شده به فروشنده، در زمان انجام معامله. ج ـ تعیین تاریخ تحویل. د ـ تعیین مقدار، تعداد، ‌وزن و سایر مشخصات متعارف محصولات مورد معامله. هـ ـ تعیین محل تحویل محصولات پیش‏خرید شده. بانک‏ها در صورتی مجاز به پیش‏خرید محصولات تولیدی می‏باشند که زمان تحویل کل محصولات به بانک (از تاریخ انجام معامله) حداکثر معادل یک دوره تولید باشد، مشروط بر اینکه به هر حال از یک‏سال تجاوز ننماید. فروش اقساطی منظور از فروش اقساطی عبارت است از: واگذاری عین به بهای معـلوم به غیر، به ترتیبی که تمام یا قسمتی از بهای مزبور به اقساط مساوی یا غیر مساوی در سررسید یا سررسیدهای معین دریافت گردد. فروش اقساطی (نسیه) جهت تامین سرمایه در گردش واحدهای تولیدی: بانک‏ها می‏توانند، به منظور ایجاد تسهیلات لازم جهت تامین سرمایه در گردش واحدهای تولیدی مواد اولیه و لوازم یدکی و ابزار کار مصرفی و سایر نیازهای اولیه مورد احتیاج، این واحدها را منحصرا بنا به درخواست کتبی و تعهد متقاضیان،‌ مبنی بر خرید و مصرف عوامل مذکور، خریداری و به صورت اقساطی به متقاضی به فروش برسانند. در برآورد میزان نیاز واحدهای تولیدی، حجم مواد اولیه متناسب با تولید برای نیاز یک دوره تولید باید در نظر گرفته شود. قیمت فروش اقساطی کالاهای فوق، با توجه به قیمت تمام شده و سود بانک تعیین خواهد شد. مدت وصول قیمت فروش کالاهای مذکور نباید از یک دوره تولید و حداکثر از یک‏سال تجاوز نماید. این مدت در موارد استثنائی حداکثر تا یک‏سال دیگر، با موافقت بانک مرکزی، قابل افزایش خواهد بود. در صورتی که فروش اقساطی به منظور تامین سرمایه در گردش طرح‏های تولیدی جدید صورت گیرد، مدت وصول برای بیش از یک‏سال حسب مورد توسط بانک تعیین و مشخص خواهد شد. فروش اقساطی وسایل تولید، ماشین‌آلات و تاسیسات: این اموال شامل ماشین‌آلات و تاسیساتی می‏باشد که طول عمر مفید آنها طبق جدولی که توسط بانک مرکزی تهیه می‌شود،‌ بیش از یک سال باشد. بانک‏ها می‏توانند به منظور ایجاد تسهیلات لازم جهت گسترش امور: خدمات، صنعت، معدن و کشاورزی، اموال مذکور را منحصرا‌ بنا به درخواست کتبی متقاضیان و تعهد آنها، مبنی بر خرید، مصرف و یا استفاده مستقیم این‏گونه اموال، خریداری و به صورت اقساطی به متقاضی، به فروش برسانند. قیمت فروش اقساطی اموال مذکور، با توجه به قیمت تمام شده و سود بانک تعیین خواهد شد. مدت وصول قیمت فروش اقساطی این اموال نباید از طول عمر مفید این قبیل اموال به شرح جدول مربوط تجاوز نماید. مبدا محاسبه طول عمر مفید، تاریخ شروع بهره‏برداری، به تشخیص بانک خواهد بود. اجاره به شرط تملیک عقد اجاره‏ای است که در آن شرط شود: مستأجر در پایان مدت اجاره و در صورت عمل به شرایط مندرج در قرارداد، ‌عین مستأجره را مالک گردد. بانک‏ها می‏توانند، به منظور ایجاد تسهیلات لازم جهت گسترش امور: خدماتی، کشاورزی، صنعتی و معدنی ـ به عنوان موجر ـ‌ مبادرت به معاملات اجاره به شرط تملیک بنمایند. بانک‏ها می‏توانند منحصراً بنا به درخواست کتبی و تعهد متقاضی، مبنی بر انجام اجاره به شرط تملیک و استفاده خود، اموال منقول و غیرمنقول برای ایجاد تسهیلات فوق را خریداری و به صورت اجاره به شرط تملیک، در اختیار متقاضی قرار دهند. جعاله عبارت است از: التزام شخص ""جاعل"" یا ""کارفرما"" به ادای مبلغ با اجرت معلوم ""جعل"" در مقابل انجام عملی معین، طبق قرارداد. طرفی که عمل را انجام می‏دهد ""عامل"" یا ""پیمانکار"" نامیده می‏شود. بانک‏ها می‏توانند به منظور ایجاد تسهیلات لازم برای گسترش امور تولیدی، بازرگانی و خدماتی، با تنظیــم قرارداد به عنــوان ""عامل‌""‌ یا عندالاقتضاء به عنوان ""جاعل‌""‌ مبادرت به جعاله نمایند. در مواردی که بانک عامل جعاله می‏باشد، باید در قرارداد جعاله، ‌اختیار بانک برای واگذاری انجام قسمتی از عمل معین به غیر، تحت عنوان جعاله ثانوی و یا هر عنوان دیگری قید شود. در این صورت، بانک مکلف است بر عملیات اجرائی و نحوه مصرف و واریز وجوه نظارت نماید. در مواردی که بانک جاعل جعاله باشد، عامل می‏تواند با موافقت بانک انجام قسمتی از کار را به دیگری واگذار نماید. تدارک مقدمات و تهـیه مواد و مصالح و سایر لوازم مورد نیاز برای انجام عمل، می‏تواند طبق قرارداد بر عهده جاعل و یا عامل باشد. دریافت یا پرداخت قسمتی از مبلغ قرار داد جعاله، به عنوان ""پیش‏دریافت"" و یا ""پیش‏پرداخت""، با رعایت ضوابط حداقل و یا حداکثر مقرر از طرف شورای پول و اعتبار مجاز می‏باشد. آدرس کوتاه شده: https://enbank.ir/s/mfamEL"
رتبه‌بندی اعتباری مشتریان,"چچ رتبه‌بندی اعتباری مشتریان اعطای بسته اعتباری برای پرداخت انواع تسهیلات، لازم است از متقاضی اطلاعات و شناخت کافی به دست آورده، شناختی که ضمن برآورد دقیق نیاز مشتری، سرانجام بر توانایی او در بازپرداخت تسهیلات و حفظ منافع دوجانبه مشتری و بانک مهر تایید بزند. برای پرهیز از هرگونه اعمال سلیقه در شاخص‌های سنجش اعتباری مشتری و اخذ تصمیمی که متضمن این منافع دوجانبه باشد، باید برای سنجش توانایی مدیریتی، موضوع استفاده و نحوه بکارگیری تسهیلات، میزان نیاز به منابع و نحوه بازگشت آن و نیز سودآوری طرح، پروژه یا تجارت مشتری، از روش واحدی پیروی کرد. بانک اقتصاد نوین برای حصول به این روش واحد، پس از اخذ اطلاعات کاری، مالی و اعتباری مشتریان، نظیر صورت‌های مالی شرکت، حجم خرید و فروش، میزان پروژه‌های شرکت، گردش حساب نزد بانک‌ها و امثال آن، ضمن پایبندی به حفظ اسرار مشتریان، از آنها در جهت تعیین میزان، نوع تسهیلات اعطایی و ترکیب وثایق پیشنهادی در قالب یک بسته اعتباری استفاده می‌کند. اعطای بسته اعتباری، از دوباره کاری و بررسی پرونده جلوگیری می‌کند و پاسخگوی تمام نیازهای اعتباری مشتری در قالب یک مصوبه واحد خواهد بود. ضرورت رتبه‌بندی بانک اقتصادنوین، برای ارزش‌یابی مشتریان خود، به طراحی سیستم رتبه‌بندی مشتریان - بر اساس اطلاعات دریافتی از مشتریان – اقدام کرده است بر اساس شاخص‌های بدست آمده، میزان اعتبار و ظرفیت مشتری خود را تعیین می‌کند. زمانی که مشتری رتبه‌بندی می‌شود، یک سقف اعتباری (بسته اعتباری) دریافت می‌کند که بر اساس آن می‌تواند در سریع‌ترین زمان ممکن نیازهای بانکی خود را برطرف کند. رتبه‌بندی اعتباری‌ای که از سوی بانک انجام می‌گیرد، بیانگر نیاز اعتباری مشتری و شرایط استفاده از هر بخش بر اساس انواع تسهیلات پیش‌بینی شده است. مبنای رتبه‌بندی اعتباری مشتریان بر ضوابط و معیارهای اساسی اعطای تسهیلات، استوار است و در تصمیم‌گیری‌های اعتباری نیز مانند بسیاری از حوزه‌های دیگر فنون، از معیارهای کلی و بنیانی‌ای که توسط کارشناسان یا انجمن‌های حرفه‌ای ارائه شده است و مقبولیت عام یافته‌اند، بهره گرفته می‌شود. بکارگیری این معیارها و ضوابط، متضمن سلامت و استحکام بنای اعتباری و همچنین تحقق اصل ""حصول اطمینان از بازگشت اصل منابع تخصیص یافته و سود مورد انتظار آن در مدت معین"" خواهد بود. نحوه درخواست بنگاه اقتصادی که درخواست رتبه‌بندی اعتباری نزد بانک اقتصادنوین را دارد با مراجعه به سایت اینترنتی بانک و یا به شعبه مورد نظر فرم‌های اظهارنامه اعتباری مربوط به نوع فعالیت (بازرگانی، تولیدی، پیمانکاری) را دریافت می‌کند و پس از تکمیل و مهر و امضای آن و تهیه مدارک ضمیمه، آن را به منظور ارسال به واحد اطلاعات و رتبه‌بندی مشتریان عودت می‌دهد. نکته مهم این است مشتری می‌بایست در ضمن تکمیل فرم‌ها اقدام به افتتاح حساب جاری نزد شعبه اقدام کند. بسته اعتباری مشتری بسته اعتباری طراحی شده براساس رتبه کسب شده است و شامل موارد زیر خواهد بود: انواع ضمانت‌نامه انواع گشایش اعتبار (دیداری - مدت‌دار) تسهیلات ریالی تسهیلات ریالی در قبال صورت وضعیت (مخصوص پیمانکاران) ترکیب وثایق تسهیلات فوق نیز براساس نوع فعالیت و رتبه اعتباری کسب شده تعیین می‌شود. بدین ترتیب سعی بر این است که تسهیلات اعطایی با توان مشتری و زمینه فعالیت او هماهنگ و همسو شود. فرآیند رتبه‌بندی بعد از تکمیل و ارسال فرم و ضمائم ذی‌ربط به شعبه، فرآیند رتبه‌بندی اعتباری نیز آغاز می‌شود و در صورت تکمیل بودن مدارک ارسالی، در کوتاه‌ترین زمان ممکن فرآیند رتبه‌بندی انجام می‌گیرد و نتیجه به منظور ابلاغ به مشتری، به شعبه اعلام می‌شود. در صورت کامل نبودن مدارک، موضوع طی نامه‌ای جداگانه به اطلاع مشتری می‌رسد تا نسبت به تکمیل آن اقدام کند. فایلهای پیوست اظهارنامه ویژه بازرگانیاظهارنامه اعتباری ویژه واحدهای تولیدیاظهارنامه اعتباری ویژه پیمانکاران آدرس کوتاه شده: https://enbank.ir/s/mfamEE"
ضمانت‌نامه‌ها,چچ ضمانت‌نامه‌ها بانک اقتصادنوین به عنوان نخستین بانک خصوصی جمهوری اسلامی ایران، با هدف ارائه خدمات بانکی کامل و جامع به مشتریان ارجمند، هم‌تراز با بانک‌های معتبر جهان، افزون بر خدمات رایج بانکی، اقدام به صدور ضمانت‌نامه‌های بانکی، شامل ضمانت‌نامه شرکت در مناقصه و مزایده، حسن انجام کار و سایر ضمانت‌نامه‌های دیگر می‌نماید. بانک با صدور ضمانت‌نامه بانکی تعهد می‌نماید در صورتی که متعهد (ضمانت‌خواه/ مضمون‌عنه)، تعهدات پیش‌بینی شده موضوع ضمانت‌نامه را در مواعد معین نپردازد یا از انجام صحیح و به موقع تعهدات خود به هر علت خودداری نماید، به مجرد اعلام ذی‌نفع (مضمون‌له و یا سازمانی که ضمانت‌نامه در قبال او صادر می‌شود) و قبل از انقضای سررسید، وجه‌الضمان یا مبلغ قید شده در ضمانت‌نامه را در وجه ذی‌نفع (مضمون له) بپردازد. ضمانتنامه‌های بانکی غیرقابل انتقال بوده و فقط توسط ذی‌نفع مندرج در متن ضمانت‌نامه قابل استفاده می‌باشد. انواع ضمانت‌نامه بانکی ضمانت‌نامه شرکت در مناقصه یا مزایده ضمانت‌نامه حسن انجام تعهدات ضمانت‌نامه پیش پرداخت ضمانت‌نامه استرداد کسور وجه‌الضمان ضمانت‌نامه گمرکی مراحل صدور ضمانت‌نامه پس از اینکه درخواست متقاضی مبنی بر صدور ضمانت‌نامه به بانک واصل گردید، صدور آن طی مراحل زیر انجام می‌پذیرد: ارائه مدارک کامل مربوط به شناسایی ضمانت‌خواه به بانک ارائه مدارک مربوط به ضرورت صدور ضمانت‌نامه به بانک تکمیل فرم درخواست صدور ضمانت‌نامه توسط مشتری و تحویل به شعبه تکمیل فرم قرارداد صدور ضمانت‌نامه توسط مشتری، پس از اعلام موافقت بانک دریافت سپرده نقدی و وثایق لازم برای صدور ضمانت‌نامه از مشتری پیش از امضاء قرارداد پرداخت کارمزد صدور ضمانت‌نامه حسب نوع وثیقه آن توسط متقاضی تمدید ضمانت‌نامه هر ضمانت‌نامه دارای سررسید معین است که طبق نظر کارفرما با توجه به موضوع مورد ضمانت و طرح مربوط به آن مشخص می‌گردد. ذی‌نفع ضمانت‌نامه می‌تواند قبل از سررسید، تمدید ضمانت‌نامه را درخواست نماید. بانک پس از درخواست متقاضی و اخذ کارمزد مربوطه، ضمانت‌نامه را تمدید خواهد کرد. ضوابط تمدید درخواست تمدید ضمانت‌نامه باید از سوی ذی‌نفع و قبل از سررسید به بانک واصل گردد. برای تمدید ضمانت‌نامه لازم است هزینه‌های تمدید از طرف مشتری تامین شده باشد.در صورت عدم درخواست به موقع، مطابق مفاد ضمانت‌نامه اقدام می‌گردد. تقلیل ضمانت‌نامه مبلغ ضمانت‌نامه براساس درخواست کتبی ذی‌نفع قابل تقلیل بوده و بانک به محض دریافت آن، اقدام نموده و مراتب موافقت خود را به اطلاع ذی‌نفع و ضمانت‌خواه اعلام می‌نماید. موارد ابطال ضمانت‌نامه ابطال ضمانت‌نامه در حالت‌های زیر به عمل می‌آید: درخواست کتبی ذی‌نفع مبنی بر ابطال، به انضمام ارائه لاشه ضمانت‌نامه عدم درخواست تمدید آن توسط ذی‌نفع طبق مفاد ضمانت‌نامه انواع وثایق قابل قبول برای صدور ضمانت‌نامه الف) وجه نقد: اسناد خزانه، اوراق مشارکت منتشره براساس مجوز بانک مرکزی جمهوری اسلامی ایران، سپرده سرمایه‌گذاری مدت‌دار، حساب‌های قرض‌الحسنه پس‌انداز نزد بانک، گواهی سپرده سرمایه‌گذاری مدت‌دار ویژه عام و خاص، حساب‌های ارزی مشتری نزد بانک صادرکننده ضمانت‌نامه ب) تضمین بانک‌ها یا موسسات اعتباری غیربانکی مجاز داخلی ج) تضمین بانک‌ها یا موسسات اعتباری غیربانکی مجاز خارجی د) چک یا سفته با دو امضاء قابل قبول بانک، اموال غیرمنقول، برگ وثیقه انبارهای عمومی مربوط به کالا، سهام شرکت‌های پذیرفته شده در بورس به تشخیص بانک میزان سپرده نقدی ضمانت‌نامه برای صدور هر نوع ضمانت‌نامه بانکی (به جز در قبال سپرده نقدی و موجودی حساب‌های غبردیداری نزد بانک اقتصادنوین) در مقابل هر نوع وثایق از جمله تضمین بانکی حداقل 10 درصد وجه ضمانت‌نامه از متقاضی اخذ می‌گردد. برای ضمانت‌نامه‌های شرکت در مناقصه یا مزایده، درصد و میزان سپرده نقدی توسط بانک تعیین می‌گردد. کارمزد صدور ضمانت‌نامه کارمزد صدور ضمانت‌نامه براساس مابه‌التفاوت اصل ضمانت‌نامه و سپرده نقدی تودیع شده، نسبت به مدت، محاسبه می‌گردد. برای شرکت‌هایی که از طرف بانک رتبه‌بندی اعتباری شده‌اند و بسته اعتباری دریافت کرده‌اند 2.25 درصد در سال محاسبه می‌گردد. برگشت کارمزد در صورت تقلیل مبلغ ضمانت‌نامه، کارمزد نسبت به مبلغ تقلیل یافته و مدت باقیمانده ضمانت‌نامه تا سررسید، پس از کسر یک ماه به نفع بانک قابل برگشت بوده و مبلغ حداقل کارمزد صدور ضمانت‌نامه غیرقابل برگشت می‌باشد. کارمزد دریافتی بابت صدور ضمانت‌نامه، در موقع ابطال قبل از سررسید نسبت به مدت استفاده شده به اضافه یک ماه به نفع بانک محاسبه و مابه‌التفاوت قابل استرداد می‌باشد. مبلغ حداقل کارمزد صدور ضمانت‌نامه غیرقابل برگشت است. پرداخت وجه ضمانت‌نامه‌های مطالبه شده تقاضای پرداخت وجه ضمانت‌نامه (توسط ذی‌نفع) باید قبل از سررسید ضمانت‌نامه به بانک واصل گردد. در این صورت شعبه مربوطه مراتب درخواست پرداخت وجه ضمانت‌نامه را کتبا به آگاهی ضمانت‌خواه می‌رساند تا نسبت به تامین وجه ضمانت‌نامه مطالبه شده اقدام نماید. در صورت عدم تامین به موقع وجه ضمانت‌نامه توسط ضمانت‌خواه و پرداخت توسط بانک، هزینه مالی متعلقه به مبلغ پرداختی، معادل نرخ سود تسهیلات بخش خدمات بانک به علاوه 6 درصد در سال خواهد بود. تضمین‌ها بانک مکلف است با توجه به محاسبه ریسک برای ضمانت‌نامه صادره و سوابق معاملاتی ضمانت‌خواه با بانک و ساختار و توان مالی موسسه یا شخص ضمانت‌خواه، تضمین لازم و کافی اخذ نماید. با توجه به وابستگی نوع و میزان تضمین با مراتب فوق‌الذکر، با در نظر گرفتن پیشنهاد ضمانت‌خواه و مقررات جاری بانک، تضمین توسط بانک تعیین شده و به ضمانت‌خواه اعلام می‌گردد. وثایق و تضمین‌هایی که علی‌الاصول توسط بانک قابل پذیرش است به شرح زیر می‌باشد: وثیقه گذاردن اوراق مشارکت منتشر شده با تضمین دولت و بانک‌ها و یا سایر ابزارهای مالی مشابه با تضمین دولت یا بانک‌ها مسدود شدن سپرده‌های مدت‌دار و پس‌انداز قرض‌الحسنه نزد شعب بانک اقتصادنوین تضمین اشخاص حقیقی و حقوقی در قالب قراردادهای لازم‌الاجرا ارزیابی وثایق ملکی سهل‌البیع نحوه ارائه درخواست صدور ضمانت‌نامه بانک اقتصادنوین جهت تسریع در رسیدگی به درخواست صدور انواع ضمانت‌نامه‌های موردنیاز پیمانکاران، اقدام به ایجاد واحد اطلاعات و رتبه‌بندی مشتریان نموده که مشتری با دریافت اظهارنامه مربوط به نوع فعالیت خود، نسبت به تکمیل آن اقدام کرده، سوابق و اطلاعات مربوط به حجم فعالیت در گذشته و حال را ارائه می‌نماید. بر این اساس، بانک برای آنان رتبه اعتباری تعریف کرده و یک بسته اعتباری شامل انواع ضمانت‌نامه‌های شرکت در مناقصه، حسن انجام تعهد، پیش ‌پرداخت، استرداد کسور وجه‌الضمان و همچنین گشایش اعتباری دیداری و مدت‌دار، تسهیلات ریالی و خرید صورت وضعیت با شرایط سهل به نفع مشتری تصویب می‌نماید. بدین ترتیب مشتری بدون نیاز به مراجعه مکرر برای درخواست‌های جدید خود، می‌تواند مستقیما به واحد مربوطه یا یکی از شعب بانک مراجعه و از سقف ضمانت‌نامه و سایر تسهیلات مصوب استفاده نماید. آدرس کوتاه شده: https://enbank.ir/s/mfamEA
تسهیلات,چچ تسهیلات مشارکت مدنی تسهیلات مشارکت مدنی با هدف کمک به پیشرفت و رشد و رونق پروژه‌های فعالان اقتصادی در نظر گرفته شده است. بیشتر بدانیم » مضاربه بازرگانان و فعالان بخش تجاری کشور می‌توانند به‌منظور گسترش امور بازرگانی داخلی منابع نقدی موردنیاز خود برای خریدوفروش کالا را در قالب عقد مضاربه دریافت کنند. بیشتر بدانیم » خدمات ارزی مشتریان ارزی بانک اقتصادنوین می‌توانند کلیه خدمات ارزی مانند صدور حواله، گشایش اعتبارات اسنادی خارجی و صدور ضمانت‌نامه‌های ارزی را در قالب خدمات ارزی دریافت کنند. بیشتر بدانیم » خدمات ریالی ویژه خدمات ویژه ریالی امکانی برای مشتریان حقوقی بانک است که خدماتی مانند صدور کارت اعتباری و همچنین اعطای تسهیلات در قالب عقد جعاله و فروش اقساطی برای کارکنان مشتریان حقوقی بانک را با شرایط ویژه دریافت کنند. بیشتر بدانیم » تسهیلات قرض‌الحسنه ازدواج تسهیلات قرض‌الحسنه ازدواج با هدف حمایت از زوج‌های جوان در قالب قرض‌الحسنه پرداخت می‌شود. بیشتر بدانیم » تسهیلات قرض‌الحسنه فرزندآوری تسهیلات قرض‌الحسنه فرزندآوری با توجه به قانون حمایت از خانواده و جوانی جمعیت برای تولد هر فرزند در قالب قرض‌الحسنه پرداخت می‌شود. بیشتر بدانیم » آدرس کوتاه شده: https://enbank.ir/s/mfalqO
نرخ سود سپرده ها,چچ نرخ سود سپرده ها نرخ سود علی‌الحساب سپرده‌ها نوع سپرده گذاری نرخ سود علی‌الحساب سالیانه سپرده سرمایه‌گذاری کوتاه مدت عادی (محاسبه سود به صورت ماه شمار می‌باشد) 5 درصد سپرده سرمایه‌گذاری کوتاه‌مدت ویژه سه‌ماهه 12 درصد سپرده سرمایه‌گذاری کوتاه‌مدت ویژه شش‌ماهه 17 درصد سپرده سرمایه‌گذاری یک ساله 20.5 درصد سپرده سرمایه‌گذاری دو ساله 21.5 درصد سپرده سرمایه‌گذاری سه ساله 22.5 درصد نرخ سود علی‌الحساب سپرده‌های سرمایه‌گذاری کوتاه‌مدت ویژه و بلندمدت قبل از سررسید برداشت شوند، معادل نرخ سود حساب سپرده سرمایه‌گذاری متناظر دوره ماندگاری آن با کسر یک واحد درصد خواهد بود. آدرس کوتاه شده: https://enbank.ir/s/mfallQ
خدمات بازار سرمایه,چچ خدمات بازار سرمایه بانک اقتصادنوین با همراهی شرکت کارگزاری تامین سرمایه نوین و با راه‌اندازی باجه خدمات کارگزاری بورس در شعب منتخب خود در سراسر کشور، طیف متنوعی از خدمات بازار سرمایه را به مشتریان ارائه می‌کند. ارائه خدمات بانکداری جامع و پاسخگویی به تمامی نیازهای پولی و مالی مشتریان از اهداف و استراتژی‌های محوری گروه اقتصادنوین است که در این راستا مدیریت بانکداری اختصاصی این بانک با همراهی شرکت کارگزاری تامین سرمایه نوین، باجه خدمات کارگزاری بورس را در 24 شعبه منتخب در سراسر کشور راه‌اندازی کرد و از این پس مشتریان می‌توانند با مراجعه به این شعب، ضمن دریافت خدمات پولی و بانکی، در کوتاه‌ترین زمان ممکن از خدمات متنوع بازار سرمایه نیز بهره‌مند شوند. دریافت کد معاملاتی یا کد بورسی، دریافت کد معاملات بر خط (آنلاین) و دریافت کد معاملاتی اینترنتی (آفلاین) از جمله خدمات ارائه شده در باجه‌های خدمات کارگزاری بورس در شعب بانک اقتصادنوین هستند. همچنین مشتریان بانک اقتصادنوین می‌توانند بعد از تکمیل فرم و ارائه مدارک لازم، کد دسترسی به سامانه تماس شرکت کارگزاری تامین سرمایه نوین را دریافت و در ساعات معاملات به صورت تلفنی درخواست خود را از طریق کارگزار در سامانه بورس ثبت کرده و خرید و فروش انجام دهند. در باجه خدمات کارگزاری شعب منتخب بانک اقتصادنوین علاوه بر ارائه خدمات تحلیلی و مشاوره‌ای بر اساس خواست و نیاز مشتریان، امکان معاملات حضوری سهام نیز فراهم شده و مشتریان این بانک می‌توانند با تکمیل فرم درخواست خرید یا فروش سهام، معامله خود را از طریق معامله‌گران شرکت کارگزاری تامین سرمایه نوین به انجام برسانند. گفتنی است مرکز 24 ساعته ارتباط با مشتریان بانک اقتصادنوین با شماره 48031000-021 آماده پاسخگویی به سوالات احتمالی هم‌میهنان عزیز در این رابطه می‌باشد. هفته نامه تحلیلی کارگزاری تامین سرمایه نوین آدرس کوتاه شده: https://enbank.ir/s/mfalqK
صندوق سرمایه گذاری مشترک,"چچ صندوق سرمایه گذاری مشترک به منظور گسترش فعالیت‌های سرمایه‌گذاری و افزایش مشارکت هموطنان عزیز در بورس اوراق بهادار، کارگزاری بانک اقتصادنوین با ضمانت این بانک به تاسیس صندوق سرمایه‌گذاری بانک اقتصادنوین اقدام کرده است. این صندوق به عنوان چهاردهمین صندوق سرمایه‌گذاری از نوع کوچک، ثبت شده نزد سازمان بورس و اوراق بهادار فعالیت خواهد کرد. صندوق‌های سرمایه‌گذاری مشترک نهادهای سرمایه‌گذاری با مدیریت حرفه‌ای هستند که با برخورداری از تنوع در سرمایه‌گذاری‌ها و قدرت نقدشوندگی بالا، از سایر نهادهای سرمایه‌گذاری متمایز می‌شوند. هدف از تشکیل صندوق سرمایه‌گذاری مشترک یک کاسه کردن منابع سرمایه‌گذاران جزء و افراد غیرحرفه‌ای، و در نهایت تشکیل سبدی از دارایی‌ها و مدیریت این سبد است. مدیران صندوق‌های سرمایه‌گذاری افرادی هستند حرفه‌ای که با استفاده از تخصص خود در زمینه سرمایه‌گذاری در دارایی‌های مختلف، می‌کوشند با پذیرش سطح معقولی از ریسک به بیشترین بازدهی ممکن دست یابند. علاقه‌مندان به سرمایه‌گذاری در صندوق سرمایه‌گذاری مشترک بانک اقتصادنوین می‌توانند در دوران پذیره‌نویسی اولیه یا در طول فعالیت صندوق (به مدت دو سال) به درخواست صدور واحدهای سرمایه‌گذاری اقدام کنند. در طول دوره پذیره‌نویسی امکان ابطال واحد سرمایه‌گذاری وجود ندارد. سرمایه‌گذاران در صورتی که قصد صدور و یا ابطال واحدهای سرمایه‌گذاری را دارند، باید به یکی از شعب منتخب مراجعه کنند. مزایای صندوق سرمایه‌گذاری مشترک قابلیت بازخرید واحدهای سرمایه‌گذاری صندوق به منظور ارتقای درجه نقدشوندگی واحدهای سرمایه‌گذاری اعمال مدیریت حرفه‌ای و تخصصی یکسان بر وجوه کلیه سرمایه‌گذاران خرید و فروش آسان واحدهای سرمایه‌گذاری صندوق برای سرمایه‌گذاران؛ زیرا خود صندوق هم فروشنده و هم خریدار واحدهای سرمایه‌گذاری است تنوع بخشی و توزیع سرمایه در صنایع و شرکت‌های مختلف هزینه‌های عملیاتی کمتر، اداره وجوه در اختیار صندوق به شیوه‌ای حرفه‌ای و در مقیاسی وسیع و به تبع آن پائین آمدن هزینه‌های مبادلاتی در مقایسه با سرمایه‌گذاری‌های انفرادی صندوق از جانب سرمایه‌گذاران، کلیه حقوق اجرایی مربوط به اوراق بهادار، از قبیل دریافت سود سهام را انجام می‌دهد بر خلاف شرکت‌های سرمایه‌گذاری فعال در بورس اوراق بهادار تهران، که به طور عمده سهامدار راهبردی شرکت‌های خاصی هستند، صندوق‌های سرمایه‌گذاری در اتخاذ تصمیمات سرمایه‌گذاری خود انعطاف و آزادی عمل بیشتری دارند. این چنین امتیازی می‌تواند به بهره‌گیری بهتر از فرصت‌های بالقوه کمک کند صندوق‌های سرمایه‌گذاری مشترک، در کاهش یا افزایش سرمایه خود محدویتی ندارند و بر خلاف شرکت‌های سرمایه‌گذاری رایج که به رعایت مواد قانون تجارت و برگزاری مجمع عمومی فوق‌العاده ملزم‌اند صندوق‌های سرمایه‌گذاری مشترک چنین محدویت‌هایی ندارند. ریسک‌های موجود در صندوق‌های سرمایه‌گذاری دست‌اندرکاران هر صندوق سرمایه‌گذاری مشترک تلاش می‌کند تا سرمایه‌گذاری در آن صندوق سودآور باشد ولی، احتمال وقوع زیان در سرمایه‌گذاری‌های صندوق همواره وجود دارد. بنابراین، سرمایه‌گذاران باید به همه ریسک‌های سرمایه‌گذاری در صندوق از جمله ریسک‌های زیر توجه ویژه مبذول دارند. ریسک کاهش ارزش دارایی‌های صندوق صندوق عمدتاً در سهام شرکت‌ها، سرمایه‌گذاری می‌کند. ارزش سهام شرکت‌ها در بازار تابع عوامل متعددی از جمله وضعیت سیاسی، اقتصادی، اجتماعی، صنعت موضوع فعالیت و وضعیت خاص شرکت است. قیمت سهام در بازار می‌تواند کاهش یابد و در اثر آن صندوق و سرمایه‌گذاران آن متضرر شوند. ریسک نکول اوراق مشارکت اوراق مشارکت شرکت‌ها بخشی از دارایی‌های صندوق را تشکیل می‌دهد. گرچه صندوق در اوراق مشارکتی سرمایه‌گذاری می‌کند که سود و اصل آن توسط یک موسسه معتبر تضمین شده است، ولی این احتمال وجود دارد که ناشر و ضامن به تعهدات خود در پرداخت به موقع سود و اصل اوراق مشارکت مذکور، عمل ننمایند. ریسک نوسان بازده بدون ریسک در صورتی که نرخ سود بدون ریسک (نظیر سود علی‌الحساب اوراق مشارکت دولتی) در انتشارهای بعدی توسط ناشر افزایش یابد، قیمت اوراق مشارکتی که سود حداقلی برای آنها تضمین شده است در بازار کاهش می‌یابد. اگر صندوق در این نوع اوراق مشارکت سرمایه‌گذاری کرده باشد و بازخرید آن به قیمت معین توسط یک موسسه معتبر (نظیر بانک) تضمین نشده باشد، با افزایش نرخ اوراق بدون ریسک، صندوق ممکن است متضرر شود. مشخصات صندوق مدیر صندوق: شرکت کارگزاری بانک اقتصادنوین ضامن صندوق: بانک اقتصادنوین متولی و حسابرس صندوق: موسسه حسابرسی ژرف بین نیکو روش ارزش هر واحد سرمایه‌گذاری: 1,000,000 ریال حداقل تعداد واحدهای سرمایه‌گذاری هر سرمایه‌گذار: 10 واحد نشانی پایگاه اینترنتی صندوق: www.enbankfund.com صندوق سرمایه‌گذاری مشترک بانک اقتصادنوین تحت نظارت سازمان بورس اوراق بهادار (سبا) فعالیت می‌کند. مدارک مورد نیاز برای صدور واحد مدارک هویتی (شناسنامه، گذرنامه، گواهینامه، یا کارت ملی) برای شخص متقاضی سرمایه‌گذاری معرفی‌نامه برای نمایندگان اشخاص حقوقی، وکالت رسمی برای وکلا و مدارک قیومیت برای قیم فرم تکمیل شده صدور واحد سرمایه‌گذاری اصل فیش پرداخت وجه به حساب شماره 1-3535455-2-106 بانک اقتصادنوین، شعبه حافظ، به نام صندوق سرمایه‌گذاری بانک اقتصادنوین آدرس کوتاه شده: https://enbank.ir/s/mfalqH"
صندوق‌های سرمایه گذاری,چچ صندوق‌های سرمایه گذاری صندوق سرمایه‌گذاری چیزی نیست جز مجموعه‌ای از سهام، اوراق مشارکت و سایر اوراق بهادار. در واقع می‌توان آن را به صورت شرکتی در نظر گرفت که در آن افراد مختلف پول‌های خود را روی هم می‌گذارند و در سبدی از اوراق بهادار سرمایه‌گذاری می‌کنند. در نتیجه، شما به جای سرمایه‌گذاری در یک سهم یا اوراق مشارکت خاص در یک صندوق سرمایه‌گذاری مشترک سرمایه‌گذاری می‌کنید. شما براساس قوانین و مقررات مرتبط با پرداخت مبلغی در مجموعه‌ی سبد سرمایه‌گذاری می‌کنید. همین تنوع در سرمایه‌گذاری سبب کاهش خطر آن می‌شود و سبب افزایش جذابیت صندوق سرمایه‌گذاری می‌شود. صندوق سرمایه ‌گذاری مشترک بانک اقتصادنوین صندوق سرمایه ‌گذاری مشترک یکم ایرانیان صندوق سرمایه‌گذاری آتیه نوین صندوق‌های سرمایه گذاری ‌ تامین سرمایه نوین جهت دریافت اطلاعات بیشتر می‌توانید به سایت مرکز آنلاین سرمایه گذاری نوین مراجعه نمایید. آدرس کوتاه شده: https://enbank.ir/s/mfalqG
گواهی سپرده ویژه سرمایه گذاری عام,چچ گواهی سپرده ویژه سرمایه گذاری عام این محصول بانک تمامی قابلیت‌های سپرده سرمایه‌گذاری مدت‌دار را دارا بوده، سود آن هر سه ماه یک‌بار پرداخت می‌گردد، به سررسید یک‌ساله و با چهار کوپن سود صادر گردیده، بی‌نام و قابل انتقال به غیر می‌باشد، دارنده آن مالک آن شناخته می‌شود، چنانچه قبل از سررسید کوپن سود برای بازخرید به بانک مسترد گردد مشمول نرخ سود سپرده سرمایه‌گذاری کوتاه‌مدت زمان بازخرید اوراق خواهد بود و بازخرید اوراق تضمین شده است. آدرس کوتاه شده: https://enbank.ir/s/mfalqF
انواع سپرده ها,"چچ انواع سپرده ها انواع سپرده‌‌ها عبارتند از: سپرده سرمایه‌گذاری کوتاه‌مدت سپرده سرمایه‌گذاری کوتاه‌مدت ویژه / بلندمدت سپرده قرض‌الحسنه پس‌انداز سپرده قرض‌الحسنه جاری سپرده برای اشخاص کمتر از 18 سال تمام و اشخاص غیر رشید و مجنون نرخ سود سپرده‌های سرمایه‌گذاری نوع سپرده گذاری نرخ سود علی‌الحساب سالیانه سپرده سرمایه‌گذاری کوتاه‌مدت عادی (محاسبه سود به صورت ماه شمار می‌باشد) 5 درصد سپرده سرمایه‌گذاری کوتاه‌مدت ویژه سه‌ماهه 12 درصد سپرده سرمایه‌گذاری کوتاه‌مدت ویژه شش‌ماهه 17 درصد سپرده سرمایه‌گذاری یک ساله 20.5 درصد سپرده سرمایه‌گذاری دو ساله 21.5 درصد سپرده سرمایه‌گذاری سه ساله 22.5 درصد سود سپرده‌های کوتاه‌مدت ویژه/ بلندمدت، به صورت روزانه محاسبه شده و در اول هر ماه یا مطابق با روز افتتاح سپرده در هر ماه، به سپرده مورد درخواست مشتری واریز می‌گردد.. سپرده سرمایه‌گذاری کوتاه‌مدت نوعی سپرده بانکی است که بانک به تقاضای اشخاص حقیقی یا حقوقی و بر اساس قرارداد منعقده با متقاضی، بدون در نظر گرفتن مدت، افتتاح می¬نماید و سپرده گذار می تواند، مبلغی به سپرده واریز یا از آن برداشت نماید. مدارک مورد نیاز برای افتتاح سپرده کوتاه‌مدت اصل شناسنامه و کارت ملی معتبر برای اشخاص حقیقی اساسنامه، اولین آگهی ثبت شرکت در روزنامه رسمی و آخرین آگهی معتبر تغییرات شرکت در روزنامه رسمی کشور حاوی اسامی مدیران دارای حق امضا، برای اشخاص حقوقی اصل قیم نامه یا وکالتنامه در صورت لزوم و همچنین اصل گذرنامه و اجازه اقامت معتبر برای اتباع خارجی نکات تکمیلی در خصوص سپرده‌های سرمایه‌گذاری کوتاه‌مدت: با استفاده از این سپرده می‌توانید از درگاه‌های الکترونیکی شامل اینترنت‌بانک، موبایل بانک و تلفن‌بانک عملیات روزانه بانکی خود را نیز انجام دهید. سود سپرده‌های کوتاه‌مدت به صورت علی‌الحساب و ماهیانه (مطابق با روز افتتاح سپرده)، محاسبه شده و پرداخت می‌گردد. حداقل مدت سپرده‌گذاری در سپرده‌های سرمایه‌گذاری کوتاه‌مدت به جهت تعلق سود، از هنگام افتتاح برای یکبار (بار اول) یک ماه متوالی (30 روز) و با مانده حداقل 500.000 ریال می‌باشد. پس از رعایت شرط یک ماه، سود سپرده در طول دوره سپرده‌گذاری، به صورت ماه شمار محاسبه شده و صرفاً به حداقل مانده سپرده در هر ماه با رعایت شرط حداقل مانده 500.000 ریال، سود تعلق می‌گیرد. ملاک محاسبه سود سپرده سرمایه‌گذاری کوتاه‌مدت با داشتن گردش عملیات مختلف، کمترین مانده در هر ماه، با رعایت شرط حداقل مانده 500.000 ریال می‌باشد. سپرده سرمایه‌گذاری کوتاه‌مدت ویژه / بلندمدت نوعی سپرده بانکی است که بر اساس آن اشخاص حقیقی یا حقوقی می‌توانند سرمایه ثابتی را به منظور دریافت سود تا مدت زمان مشخص به بانک بسپارند و بانک با اخذ وکالت از مشتری، این سپرده‌ها را در فعالیت‌های اقتصادی مجاز، سرمایه‌گذاری نموده و سود حاصل از سرمایه‌گذاری را پس از کسر حق‌الوکاله، به سپرده‌گذار پرداخت می‌نماید. سپرده سرمایه‌گذاری کوتاه‌مدت ویژه از لحاظ مدت، کم‌تر از یکسال بوده و در مقاطعی نظیر سه ماهه، شش ماهه و نه‌ماهه، قابل افتتاح می‌باشد. سپرده سرمایه‌گذاری بلندمدت از لحاظ مدت به سپرده‌های یک، دو و سه ساله تقسیم می‌شود. مدارک مورد نیاز برای افتتاح سپرده کوتاه‌مدت ویژه/ بلندمدت اصل شناسنامه معتبر و کارت ملی برای اشخاص حقیقی. اساسنامه، اولین آگهی ثبت شرکت در روزنامه رسمی و آخرین آگهی ثبت شرکت در روزنامه رسمی کشور حاوی اسامی مدیران دارای حق امضاء و همچنین یک نسخه از آخرین صورتجلسه مجمع عمومی که در آن، مدت و حدود اختیارات هیات مدیره و صاحبان امضای مجاز تعیین شده باشد، برای اشخاص حقوقی. اصل قیم نامه یا وکالتنامه در صورت لزوم و همچنین اصل گذرنامه و اجازه اقامت معتبر برای اتباع خارجی نکات تکمیلی در خصوص سپرده‌های سرمایه‌گذاری کوتاه‌مدت ویژه/بلندمدت: در صورتی ‌که سپرده سرمایه‌گذاری کوتاه‌مدت ویژه/بلندمدت قبل از سررسید بسته شود سود متعلق به سپرده‌گذار بر اساس نرخ سود علی‌الحساب سپرده‌های متناظر در بانک و با احتساب یک درصد جریمه فسخ قرارداد، محاسبه خواهد شد. نرخ سود سپرده سرمایه‌گذاری کوتاه‌مدت ویژه/ بلندمدت با توجه به آخرین نرخ مصوب بانک مرکزی جمهوری اسلامی ایران، تعیین‌شده و در مقاطع ماهانه پرداخت می‌شود. افتتاح این سپرده‌ها برای افرادی که سابقه چک برگشتی در سیستم بانکی دارند، امکان‌پذیر نمی‌باشد. حداقل مبلغ مورد نیاز برای افتتاح سپرده‌های سرمایه‌گذاری کوتاه‌مدت ویژه / بلندمدت، در شرایط کنونی 500،000 ریال می‌باشد. در طول دوره سپرده‌گذاری در سپرده های کوتاه‌مدت ویژه/بلندمدت، مبلغ سپرده‌گذاری شده قابل افزایش نبوده، ولی در قالب ضرایبی از فقره‌های تعیین شده برای هر سپرده، قابل برداشت می‌باشد. به منظور جلوگیری از ابطال کل سپرده سرمایه‌گذاری کوتاه‌مدت ویژه/بلندمدت قبل از سر رسید، هنگام افتتاح سپرده، مبلغ سپرده در قالب ضرایبی از فقره‌های مشخص (نظیر فقره های پانصد هزار ریالی، یک میلیون ریالی و ...)، افتتاح می‌گردد. چنانچه سپرده‌گذار بخواهد قسمتی از وجه سپرده خود را قبل از سررسید، دریافت نماید؛ امکان آن بر اساس برداشت ضرایبی از فقره‌های معین، میسر می باشد. مبلغ برداشتی از سپرده، مشمول سود تعدیلی و بازگشت سود بوده ولی مبالغ باقیمانده، با همان نرخ سود و مشخصات قبلی، ادامه خواهد یافت. در این شرایط، برای مبلغ باقیمانده، به شرط آنکه مبلغ باقی‌مانده پس از کسر جریمه و اضافه سود پرداختی، از پانصد هزار ریال کمتر نباشد، برگ سپرده جدید با همان شرایط قبلی صادر می‌گردد. چنانچه سپرده‌گذار، زودتر از سررسید سپرده نسبت به برداشت وجه به صورت فقره‌ای یا کلی از سپرده اقدام نماید، سود سپرده به نسبت مدتی که سپرده مفتوح بوده، بر اساس سود سپرده متناظر با مقطع قبلی، با اعمال یک درصد نرخ جریمه، محاسبه شده و مازاد سودهای پرداخت شده قبلی، از اصل سپرده و یا سود پرداختی کسر می‌گردد. چنانچه سپرده گذار در زمان سررسید سپرده سرمایه‌گذاری کوتاه‌مدت ویژه/بلندمدت برای بستن یا تغییر نوع سپرده به شعبه بانک مراجعه ننماید؛ بانک انواع سپرده ها را متناوباً برای دوره های بعدی به مدت قبلی، یا به تشخیص خود و یا به تقاضای صاحب سپرده با مشخصات موجود، در چارچوب ضوابط و مقررات بانک تسویه و تجدید می‌نماید. سپرده قرض الحسنه پس‌انداز نوعی سپرده است که به تقاضای اشخاص حقیقی یا حقوقی به قصد تعاون عمومی نزد بانک افتتاح می‌شود. این سپرده فاقد سود بوده، صاحب سپرده از انواع خدمات بانکی بهره مند شده و امکان شرکت در قرعه‌کشی جوایز این سپرده ها را خواهد داشت. مدارک مورد نیاز برای افتتاح سپرده قرض الحسنه پس انداز اصل شناسنامه معتبر و کارت ملی برای اشخاص حقیقی. اساسنامه، اولین آگهی ثبت شرکت در روزنامه رسمی و آخرین آگهی ثبت شرکت در روزنامه رسمی کشور حاوی اسامی مدیران دارای حق امضا و همچنین یک نسخه از آخرین صورتجلسه مجمع عمومی که در آن، مدت و حدود اختیارات هیأت مدیره و صاحبان امضای مجاز تعیین شده باشد، برای اشخاص حقوقی. اصل قیم نامه یا وکالتنامه در صورت لزوم و همچنین اصل گذرنامه و اجازه اقامت معتبر برای اتباع خارجی سپرده قرض الحسنه جاری سپرده‌ای است که بانک بر اساس قرارداد منعقده با متقاضی، به منظور قبول سپرده قرض الحسنه جاری افتتاح می نماید. برداشت و یا انتقال از این سپرده می تواند از طریق چک، کارت های بانکی الکترونیکی و یا سایر ابزارهای مجاز انجام پذیرد. مدارک لازم جهت افتتاح سپرده قرض الحسنه جاری برای اشخاص حقیقی اصل شناسنامه عکس دار اصل کارت ملی گذرنامه معتبر به همراه اجازه (پروانه) اقامت دائم و یا اشتغال، برای شخص حقیقی خارجی. مدارک شغلی معتبر مرتبط (مانند جواز کسب، کارت بازرگانی، پروانه دائم پزشکی، پروانه وکالت، گواهی اشتغال به کار و ...). شرایط و مقررات افتتاح سپرده قرض الحسنه جاری برای اشخاص حقیقی داشتن 18 سال تمام یا صدور حکم رشد از دادگاه صالحه نداشتن سابقه چک برگشتی رفع سواثر نشده محروم نبودن از حق افتتاح سپرده قرض الحسنه جاری نداشتن بدهی غیر جاری یا سوخت شده داشتن معرف معرفی فردی به عنوان وکیل برای شخص حقیقی دارای 18 سال تمام که به تشخیص بانک به هر نحو (نظیر عدم توانایی در خواندن و نوشتن و یا نقص عضو)، قادر به امضا چک نمی باشد. نداشتن سپرده قرض الحسنه جاری انفرادی در بانک مدارک لازم جهت افتتاح سپرده قرض الحسنه جاری برای اشخاص حقوقی اساسنامه شرکتنامه(در صورت وجود)/ اظهارنامه ثبت شرکت ها شناسه ملی شناسنامه و کارت ملی مرتبطین شخص حقوقی آگهی روزنامه رسمی تاسیس شرکت و آخرین آگهی تغییرات روزنامه رسمی ارائه تعهدنامه کتبی مبنی بر ارائه تغییرات آتی شرکت به بانک و اینکه اطلاعات ارائه شده، آخرین تغییرات شرکت می‌باشد. شرایط و مقررات افتتاح سپرده قرض الحسنه جاری برای اشخاص حقوقی رعایت کلیه شرایط و مقررات افتتاح سپرده قرض الحسنه جاری برای اشخاص حقیقی (به جز شرایط ""داشتن معرف"" و ""نداشتن سپرده قرض الحسنه جاری انفرادی در بانک "") برای مدیرعامل، اعضای هیأت مدیره و صاحبان امضای مجاز شخص حقوقی و همچنین اشخاص حقیقی که به نمایندگی از سایر اشخاص حقوقی در هیأت مدیره عضو می باشند. محروم نبودن شرکت از حق افتتاح سپرده پیش بینی حق افتتاح سپرده قرض الحسنه جاری یا انواع سپرده ها در اساسنامه شرکت معرفی فردی به عنوان وکیل برای شخص خاص دارای امضای مجاز از سوی شخص حقوقی شخص حقوقی باید در داخل کشور و در مرجع ثبتی به ثبت رسیده و یا ""شرکت در شرف تأسیس"" باشد. ارائه مستندات مثبته در خصوص تأسیس و همچنین اختیارات و وظایف قانونی صاحبان امضای مجاز شخص حقوقی که به موجب قوانین خاص ایجاد شده و نیاز به ثبت در مرجع ثبتی ندارد. ارائه تاییدیه از وزارت امور خارجه برای سفارتخانه‌ها نکات تکمیلی: با استفاده از این سپرده می‌توانید از درگاه‌های الکترونیک شامل اینترنت‌بانک، موبایل‌بانک و تلفن‌بانک، عملیات روزانه بانکی خود را نیز انجام دهید. هر شخص حقیقی فقط مجاز به افتتاح و نگهداری یک حساب جاری انفرادی و یک حساب جاری مشترک در هر بانک می‌باشد. افتتاح سپرده برای اشخاص کمتر از 18 سال تمام و اشخاص غیر رشید و مجنون (اشخاص محجور) اشخاص محجور اشخاصی هستند که به موجب قانون، از تصرف در اموال و حقوق مالی خود ممنوع می باشند. اشخاص محجور مشتمل بر موارد زیر است: اشخاص کمتر از 18 سال تمام: شامل اشخاص صغیر و اشخاص بالغ غیر رشید که رشد آنها از سوی دادگاه صالحه تشخیص داده نشده است. اشخاص غیر رشید و مجنون: شامل اشخاص غیر رشید بالاتر از 18 سال تمام و اشخاص مجنون که شماره ملی/ شناسه اختصاصی اشخاص خارجی این گروه از متقاضیان به علت قرار داشتن در شرایط حجر، تعلیق شده است. شرایط و مقررات افتتاح سپرده برای اشخاص محجور افتتاح سپرده به نام شخص محجور، در صورت دریافتِ درخواستِ افتتاح سپرده از سوی ""نماینده قانونی شخص محجور (ولی/قیم/مادر )""، مجاز می باشد. مادر می تواند به نام فرزند صغیر خود، انواع سپرده ها را افتتاح نماید. حق برداشت از این سپرده تا زمان رسیدن صغیر به سن (۱8) سال تمام فقط با مادر است. افتتاح بیش از یک سپرده قرض الحسنه پس انداز و یک سپرده سرمایه‌گذاری کوتاه‌مدت عادی به نام هر شخص محجور، مجاز نمی باشد. حق برداشت از هر یک از این سپرده ها تا رفع حجر، فقط با ""نماینده قانونی (ولی/قیم/مادر) شخص محجور"" می باشد. اشخاص کمتر از 18 سال دارای حکم رشد از دادگاه، می توانند نسبت به افتتاح انواع سپرده برای خود اقدام نمایند. ارائه ابزارهای پرداخت به سپرده اشخاص محجور اختصاص هرگونه ابزار پرداخت به سپرده اشخاص کمتر از (7) سال تمام مجاز نمی باشد. اختصاص ابزار پرداخت به سپرده اشخاص بالاتر از 7 سال تمام تا 12 سال تمام، فقط در قالب اعطای ""کارت پرداخت فیزیکی"" مقدور می‌باشد. اختصاص هرگونه ابزار پرداخت به سپرده اشخاص بالاتر از 12 سال تمام تا 18 سال تمام، با رعایت مقررات مربوطه، مقدور می‌باشد. اختصاص ابزار پرداخت به سپرده مجانین و اشخاص غیر رشید بالاتر از (18) سال تمام، فقط در قالب اعطای ""کارت پرداخت فیزیکی"" مجاز است. آدرس کوتاه شده: https://enbank.ir/s/mfalmt"
